## 十一 修行品

### 佛法功德不可思议

以上宣说了释迦牟尼佛广行布施等种种事迹。有关佛陀于三大阿僧祇劫中厉行不可思议之六波罗蜜多，并以此殊胜因缘而致后得佛果时拥有不可思议之智慧、功德等道理，可于《趋入如来不可思议功德智慧经》、《佛力幻变经》、《宣说如来不可思议法经》中详细了知。

在如此殊胜难遇之佛陀前，我们首先要生出信心，此点断不可缺，如云：“佛说诸善法，根本为意乐。”《十法经》中亦云：“信心乃胜乘，以此得佛果，世间信最胜，具信不能毁”。“无信心之人，不生诸善法，如种被火焚，青芽岂能生？”《宝多罗经》中则云：“如对佛与法生信，对佛子行为生信，对无上菩提生信，大士胜心则生起。以信心力成大士，广大难思作供养，供养佛法僧三宝，则生殊胜菩提心。信心前行如母亲，摄受增上诸功德，遣除怀疑度生死，信心犹如安乐城。信心无垢令心净，断除我慢恭敬因，信心如足如宝藏，亦如双手持善法。信心令人喜布施，以信心对法生喜，能了达智慧功德，且终获如来圣果。能令利根更聪慧，有信心者无能毁，信心遣除烦恼因，自生功德能寻觅。信心能令不贪执，各种妙欲享乐境，信心断除懈怠因，实为最殊胜精进。具信心者离魔境，开示解脱殊胜道，信心因地功德种，不坏且令智慧增，具信心者见诸佛。”

若对如来生起信心，暂时则可恒享人天安乐，最终则能按各自意乐、根基而发愿，并且于三菩提道中皆可获得果位。最初即便得声闻果位，最终亦必于无上菩提道中取得佛果。

《妙法莲华经》中有云<sup>鸠摩罗什大师翻译之《妙法莲华经》与藏文译本几无多少差异，大师本人又因荼毗时舌头不坏而与汉地“四大译师”之誉名实相称。故下文所引之《法华经》文句，绝大多数都出自大师译笔。</sup>：“佛告舍利弗：‘诸佛如来但教化菩萨，诸有所作常为一事，唯以佛之知见示悟众生。舍利弗，如来但以一佛乘故为众生说法，无有余乘，若二若三。舍利弗，一切十方诸佛、法亦如是。’”

此经又云：“佛子行道已，来世得作佛，我有方便力，开示三乘法。一切诸世尊，皆说一乘道，今此诸大众，皆应除疑惑。诸佛语无异，唯一无二乘，过去无数劫，无量灭度佛，百千万亿种，其数不可量。如是诸世尊，种种缘譬喻，无数方便力，演说诸法相。是诸世尊等，皆说一乘法，化无量众生，令入于佛道。又诸大圣主，知一切世间，天人群生类，深心之所欲，更以异方便，助显第一义。若有众生类，值诸过去佛，若闻法布施，或持戒忍辱，精进禅智等，种种修福慧。如是诸人等，皆已成佛道。诸佛灭度后，若人善软心，如是诸众生，皆已成佛道。诸佛灭度已，供养舍利者，起万亿种塔，金银及玻璃，硨磲与玛瑙，玫瑰琉璃珠，清净广严饰，庄校于诸塔。或有起石庙，栴檀及沉水，木樒并余材，砖瓦泥土等。若于旷野中，积土成佛庙。乃至童子戏，聚沙为佛塔。如是诸人等，皆已成佛道。若人为佛故，建立诸形像，刻雕成众相，皆已成佛道，或以七宝成，鍮鉐赤白铜，白蜡及铅锡，铁木及与泥，或以胶漆布，严饰作佛像，如是诸人等，皆已成佛道。彩画作佛像，百福庄严相，自作若使人，皆已成佛道。乃至童子戏，若草木及苇，或以指爪甲，而画作佛像，如是诸人等，渐渐积功德，具足大悲心，皆已成佛道。但化诸菩萨，度脱无量众，若人于塔庙，宝像及画像，以华香幡盖，敬心而供养。若使人作乐，击鼓吹角贝，箫笛琴箜篌，琵琶铙铜钹，如是众妙音，尽持以供养。或以欢喜心，歌呗颂佛德，乃至一小音，皆已成佛道。若人散乱心，乃至以一华，供养于画像，渐见无数佛。或有人礼拜，或复但合掌，乃至举一手，或复小低头，以此供养像，渐见无量佛。自成无上道，广度无数众，入无余涅槃，如薪尽火灭。若人散乱心，入于塔庙中，一称南无佛，皆已成佛道。于诸过去佛，在世或灭后，若有闻是法，皆已成佛道。未来诸世尊，其数无有量，是诸如来等，亦方便说法。一切诸如来，以无量方便，度脱诸众生，入佛无漏智，若有闻法者，无一不成佛。诸佛本誓愿，我所行佛道，普欲令众生，亦同得此道。未来世诸佛，虽说百千亿，无数诸法门，其实为一乘。诸佛两足尊，知法常无性，佛种从缘起，是故说一乘。是法住法位，世间相常住，于道场知已，导师方便说。天人所供养，现在十方佛，其数如恒沙，出现于世间，安稳众生故，亦说如是法。知第一寂灭，以方便力故，虽示种种道，其实为佛乘。知众生诸行，深心之所念，过去所习业，欲性精进力，及诸根利钝，以种种因缘，譬喻亦言辞，随应方便说。今我亦如是，安稳众生故，以种种法门，宣示于佛道。”

如是宣示一乘法实乃罕有无比。又此经中云：“诸佛兴出世，悬远值遇难，正使出于世，说是法复难，无量无数劫，闻是法亦难，能听是法者，斯人亦复难。譬如优昙华，一切皆爱乐，天人所希有，时时乃一出。闻法欢喜赞，乃至发一言，则为已供养，一切三世佛，是人甚希有，过于优昙华。汝等勿有疑，我为诸法王，普告诸大众，但以一乘道，教化诸菩萨，无声闻弟子。汝等舍利弗，声闻及菩萨，当知是妙法，诸佛之秘要。以五浊恶世，但乐著诸欲，如是等众生，终不求佛道。当来世恶人，闻佛说一乘，迷惑不信受，破法堕恶道。有惭愧清净，志求佛道者，当为如是等，广赞一乘道。舍利弗当知，诸佛法如是，以万亿方便，随宜而说法，其不习学者，不能晓了此。汝等既已知，诸佛世之师，随宜方便事，无复诸疑惑，心生大欢喜，自知当作佛。”

迦叶大尊者曾请问过佛陀：“世尊，三界众生意乐各不相同，他们所得涅槃究竟为一抑或二、三有别？”佛陀对此回答说：“三世万法一切等性，所得涅槃唯有一种，何分二、三！”正所谓：“诸法平等空，无二亦无一，彼等无分别，诸法无可见。以此大智慧，现见诸法身，无有三乘法，唯持一乘道。诸法皆平等，恒时无不平，如实了达已，无死即涅槃。”《妙法莲华经》中又云：“于如来前听闻《妙法莲华经》，即便仅听闻一偈，能对之生随喜想者皆可获菩提心。如来虽已示现涅槃，如能听闻此法门，仅闻一偈并发心、随喜，善男子善女人，此人即已获菩提授记，此人则为供养承侍过无数如来。”

又云：“若读诵、缮写、受持、恭敬、供养、顶礼此经，甚或一偈，此等众生皆已获无上菩提授记。未来若有人言：‘成就佛果者到底是何景象？’彼时即可指此类人为发问者决疑道：‘受持此经之人皆当作佛。’何以故？因受持此法即使一偈，人天众生皆已如恭敬如来般恭敬此人；能受持全部法义，所得功德更不待言，应知此人必获阿耨多罗三藐三菩提。”

此经还宣示道：“慈悲世间之世尊涅槃后，悲悯赡部洲众生之大悲心使其不住涅槃，再以人形应世为众生宣此法门。宣流者可为他众广泛分别开演，甚至秘密说与盗贼之流。善男子善女人，汝等当知，此说法者正为如来信使，此人正行如来事业，此人即为如来所派遣。”《妙法莲华经》中尚且如是宣示：“若欲住佛道，成就自然智，常当勤供养，受持法华者。其有欲疾得，一切种智慧，当受持是经，并供养持者。”如欲具体了知受持此经之功德，则应仔细参阅此经。

### 佛刹广大清净 佛陀寿量无边

无等大师释迦牟尼佛以其大悲心及发愿力，虽于五浊兴盛刹土中示现成佛，但如来秘密、不可思议之境界，绝非凡夫及声闻根基众生所可测度。因此我们就不应以世间观念、自己所谓之耳闻目睹，来衡量决断释迦牟尼佛何时成佛、寿量八十、所化刹土不清净等情况，此种断言实非应理。

虽为调化众生，释迦牟尼佛如是显现所化刹土、住世寿量、行事传法之时间等状况，但一切佛陀平等智慧身之功德，除佛之外的所有众生都无法揣度。诸佛刹土原本清净无垢、广大无边，佛之寿量以虚空边际都难以比拟。无等大师释迦牟尼佛之刹土实为毗卢遮那佛佛刹之一部分，其弘法时间绝不仅仅只在浊世时间内，亦绝不在短暂时间内即显示涅槃，此中道理正如《妙法莲华经》所云：“自我得佛来，所经诸劫数，无量百千万，亿载阿僧祇，常说法教化，无数亿众生，令入于佛道。尔来无量劫，为度众生故，方便现涅槃，而实不灭度，常住此说法。我常住于此，以诸神通力，令颠倒众生，虽近而不见。众见我灭度，广供养舍利，咸皆怀恋慕，而生渴仰心。众生既信伏，质直意柔软，一心欲见佛，不自惜身命。时我及众僧，俱出灵鹫山，我时语众生，常在此不灭，以方便力故，现有灭不灭。余国有众生，恭敬信乐者，我复于彼中，为说无上法，汝等不闻此，但谓我灭度。我见诸众生，没在于苦恼，故不为现身，令其生渴仰，因其心恋慕，乃出为说法。神通力如是，于阿僧祇劫，常在灵鹫山，及余诸住处，众生见劫尽，大火所烧时，我此土安稳，天人常充满。园林诸堂阁，种种宝庄严，宝树多华果，众生所游乐。诸天击天鼓，常作众技乐，雨曼陀罗华，散佛及大众。我净土不毁，而众见烧尽，忧怖诸苦恼，如是悉充满。是诸罪众生，以恶业因缘，过阿僧祇劫，不闻三宝名。诸有修功德，柔和质直者，则皆见我身，在此而说法。或时为此众，说佛寿无量，久乃见佛者，为说佛难值。我智力如是，慧光照无量，寿命无数劫，久修业所得。汝等有智者，勿于此生疑，当断令永尽，佛语实不虚。如医善方便，为治狂子故，实在而言死，无能说虚妄。我亦为世父，救诸苦患者，为凡夫颠倒，实在而言灭。以常见我故，而生骄恣心，放逸著五欲，堕于恶道中。我常知众生，行道不行道，随所应可度，为说种种法。”

正如上述道理所示，诸佛已获最究竟智慧身，于法界无边时空、刹土中，恒常、周遍显示种种智慧游舞。对此等正理生起殊胜定解，是不退转菩萨能拥有不退转信心之根源。对此，我们一定要坚信不疑。《宝积父子相会经》中云：“过去无量劫时，有一根顶如来，彼如来即为释迦牟尼佛。”

又如云：“为度诸有情，示现大勇士，虽八十俱胝，已成如来相，尚除法之念，亦发菩提心。三千六十亿，佛刹皆清净，如来方便力，汝已早成就，依然初发心，随顺其他相。汝于将来时，示现众如来，也以种种相，行持大士事。”

《圣宝源经》中宣说了不空成就如来佛刹清净无垢、广大庄严，及如来身处因地菩萨位时所行种种稀有行为、事业，并揭示道：不空成就如来等诸多名号不同之如来，及其所住名号各异之刹土，皆为释迦牟尼佛所化现。

《首楞严经》中云：“文殊菩萨前往众多如来刹土中时，见上方有一刹土名为一灯，住持此刹土之如来功德经劫亦难以言尽，且此刹土无有声闻名。文殊菩萨向此如来询问其名号，如来答言：‘汝可返回问于释迦牟尼佛。’文殊菩萨随即回来询问释尊，释尊答曰：‘住持彼刹土之如来号宣说诸法幻化王如来，亦即是我，我在彼处正转不退转法轮。’”

又云：“离此往东越三万两千世界，有一世界名为摄集刹土，住持此刹土之如来号普明光严幻化王如来，寿量可达七百无数劫，此如来亦为释迦牟尼佛。”而《狮吼经》中则说道：“从此往北过六十恒河沙微尘数世界，有一显喜刹土，住持此刹土之如来号法胜。有一菩萨名为胜蕴来此刹土后，法胜如来对其宣示道：‘释迦牟尼佛即是我法胜如来，于娑婆世界中，以种种化现为众生开示佛法。’”《指鬘经》也说在无量无边之其他刹土，有无数正住世之如来均与释迦牟尼佛无二无别；乃至未来众生未空尽之前，释迦牟尼佛将不断示现成佛。正因如此，我们理应了知：一切如来皆具如是殊胜功德。

同样，诸大菩萨初发心时虽有大悲心大小之差异，但获得清净意乐发心后，守持清净刹土之菩萨于不清净刹土中，并非不行持如来事业；守持不清净刹土之菩萨，亦非不住持清净刹土。只不过暂时于各道中，为调化根基不同之众生，诸菩萨于不同时间示现住持各种不同刹土而已。待取得最究竟果位后，诸佛如来可于法界无边刹土中，无有穷尽地不断示现种种化身，此中缘由我等当知。凡夫俗子以其低劣智慧根本无法了达如来甚深密意，获得甚深智慧之人则可断除对如来无尽善巧方便、不可思议智慧之一切怀疑，并获清净、真实见解。

佛陀所宣佛法实具不可思议之功德，当中功
德最殊胜者首推《妙法莲华经》<sup>藏文本中对此经功德以散文方式宣说，麦彭仁波切在引用时是摘要、零散引用，故要从藏文翻译很难尽如人意。在此则再次直接引用鸠摩罗什大师汉文译本，主要用其宣说此经功德部分之偈颂文字。</sup>。此经对佛法，特别是对《法华经》之功德有如下阐释：

“佛说希有法，昔所未曾闻，世尊有大力，寿命不可量。无数诸佛子，闻世尊分别，说得法利者，欢喜充遍身。或住不退地，或得陀罗尼，或无碍乐说，万亿旋总持。或有大千界，微尘数菩萨，各各皆能转，不退之法轮。复有中千界，微尘数菩萨，各各皆能转，清净之法轮。复有小千界，微尘数菩萨，余各八生在，当得成佛道。复有四三二，如此四天下，微尘数菩萨，随数生成佛。或一四天下，微尘数菩萨，余有一生在，当成一切智。如是等众生，闻佛寿长远，得无量无漏，清净之果报。复有八世界，微尘数众生，闻佛说寿命，皆发无上心。世尊说无量，不可思议法，多有所饶益，如虚空无边。雨天曼陀罗，摩诃曼陀罗，释梵如恒沙，无数佛土来。雨栴檀沉水，缤纷而乱坠，如鸟飞空下，供散于诸佛。天鼓虚空中，自然出妙声，天衣千万种，旋转而来下，众宝妙香炉，烧无价之香，自然悉周遍，供养诸世尊。其大菩萨众，执七宝幡盖，高妙万亿种，次第至梵天，一一诸佛前，宝幢悬胜幡。亦以千万偈，歌詠诸如来。如是种种事，昔所未曾有，闻佛寿无量，一切皆欢喜。佛名闻十方，广饶益众生，一切具善根，以助无上心。”

“若人求佛慧，于八十万亿，那由它劫数，行五波罗蜜。于是诸劫中，布施供养佛，及缘觉弟子，并诸菩萨众，珍异之饮食，上服与卧具，栴檀立精舍，以园林庄严。如是等布施，种种皆微妙，尽此诸劫数。以回向佛道。若复持禁戒，清净无缺漏，求于无上道，诸佛之所叹。若复行忍辱，住于调柔地，设众恶来加，其心不倾动。诸有得法者，怀于增上慢，为斯所轻恼，如是亦能忍。若复勤精进，志念常坚固，于无量亿劫，一心不懈息。又于无数劫，住于空闲处，若坐若经行，除睡常摄心，以是因缘故，能生诸禅定，八十亿万劫，安住心不乱，持此一心福，愿求无上道。我得一切智，尽诸禅定际，是人于百千，万亿劫数中，行此诸功德，如是之所说。有善男女等，闻我说寿命，乃至一念信，其福过于彼。若人悉无有，一切诸疑悔，深心须臾信，其福为如此。其有诸菩萨，无量劫行道，闻我说奉命，是则能信受。如是诸人等，顶受此经典，愿我于未来，长寿度众生，如今日世尊，诸释中之王，道场师子吼，说法无所畏。我等未来世，一切所尊敬，坐于道场时，说寿亦如是。若有深心者，清净而质直，多闻能总持，随义解佛语，如是之人等，于此无有疑。”

“若我灭度后，能奉持此经，斯人福无量，如上之所说。是则为具足，一切诸供养，以舍利起塔，七宝而庄严，表刹甚高广，渐小至梵天，宝铃千万亿，风动出妙音。又于无量劫，而供养此塔，华香诸璎珞，天衣众伎乐，然香油酥灯，周匝常照明。恶世法末时，能持是经者，则为已如上，具足诸供养。若能持此经，则如佛现在，以牛头栴檀，起僧坊供养，堂有三十二，高八多罗树，上馔妙衣服，床卧皆具足，百千众住处，园林诸浴池，经行及禅窟，种种皆严好。若有信解心，受持读诵书，若复教人书，及供养经卷，散华香末香，以须曼薝葡，阿提目多伽，熏油常然之。如是供养者，得无量功德，如虚空无边，其福亦如是。况复持此经，兼布施持戒，忍辱乐禅定，不嗔不恶口，恭敬于塔庙，谦下诸比丘，远离自高心，常思维智慧，有问难不嗔，随顺为解说，若能行是行，功德不可量。若见此法师，成就如是德，应以天华散，天衣覆其身，头面接足礼，生心如佛想。又应作是念，不久诣道场，得无漏无为，广利诸人天。其所住止处，经行若坐卧，乃至说一偈，是中应起塔，庄严令妙好，种种以供养。佛子住此地，则是佛受用，常在于其中，经行及坐卧。”

“若人于法会，得闻是经典，乃至于一偈，随喜为他说，如是展转教，至于第五十，最后人获福，今当分别之。如有大施主，供给无量众，具满八十岁，随意之所欲，见彼衰老相，发白而面皱，齿疏形枯竭，念其死不久，我今应当教，令得于道果。即为方便说，涅槃真实法，世皆不牢固。如水沫泡焰，汝等咸应当，疾生厌离心。诸人闻是法，皆得阿罗汉，具足六神通，三明八解脱。最后第五十，闻一偈随喜，是人福胜彼，不可为譬喻。如是展转闻，其福尚无量，何况于法会，初闻随喜者。若有劝一人，将引听法华，言此经深妙，千万劫难遇，即受教往听，乃至须臾闻，斯人之福报，今当分别说。世世无口患，齿不疏黄黑，唇不厚褰缺，无有可恶相，舌不干黑短，鼻高修且直，额广而平正，面目悉端严，为人所喜见，口气无臭秽，优钵华之香，常从其口出。若故诣僧坊，欲听法华经，须臾闻欢喜，今当说其福。后生天人中，得妙象马车，珍宝之辇舆，及乘天宫殿。若于讲法处，劝人坐听经，是福因缘得，释梵转轮座。何况一心听，解说其义趣，如说而修行，其福不可限。”

“若于大众中，以无所畏心，说是法华经，汝听其功德。是人得八百，功德殊胜眼，以是庄严故，其目甚清净。父母所生眼，悉见三千界，内外弥楼山，须弥及铁围，并诸余山林，大海江河水，下至阿鼻狱，上至有顶处，其中诸众生，一切皆悉见。虽未得天眼，肉眼力如是。”

“父母所生耳，清净无浊秽，以此常耳闻，三千世界声。象马车牛声，钟铃螺鼓声，琴瑟箜篌声，箫笛之音声，清净好歌声，听之而不著，无数种人声，闻悉能解了。又闻诸天声，微妙之歌音，及闻男女声，童子童女声。山川险谷中，迦陵频伽声，共命等诸鸟，悉闻其音声。地狱众苦痛，种种楚毒声，饿鬼饥渴逼，求索饮食声，诸阿修罗等，居在大海边，自共言语时，出于大音声。如是说法者，安住于此间，遥闻是众声，而不坏耳根。十方世界中，禽兽鸣相呼，其说法之人，于此悉闻之。其诸梵天上，光音及遍净，乃至有顶天，言语之音声，法师住于此，悉皆得闻之。一切比丘众，及诸比丘尼，若读诵经典，若为他人说，法师住于此，悉皆得闻之。复有诸菩萨，读诵于经法，若为他人说，撰集解其义，如是诸音声，悉皆得闻之。诸佛大圣尊，教化众生者，于诸大会中，演说微妙法，持此法华者，悉皆得闻之。三千大千界，内外诸音声，下至阿鼻狱，上至有顶天，皆闻其音声，而不坏耳根，其耳聪利故，悉能分别知。持是法华者，虽未得天耳，但用所生耳，功德已如是。”

“是人鼻清净，于此世界中，若香若臭物，种种悉闻知。须曼那阇提，多摩罗栴檀，沉水及桂香，种种华果香，及诸众生香，男子女人香，说法者远住，闻香知所在。大势转轮王，小转轮及子，群臣诸宫人，闻香知所在。身所着珍宝，及地中宝藏，转轮王宝女，闻香知所在。诸人严身具，衣服及璎珞，种种所涂香，闻香知其身。诸天若行坐，游戏及神变，持是法华者，闻香悉能知。诸树华果实，及酥油香气，持经者住此，悉知其所在。诸山深险处，栴檀树华敷，众生在中者，闻香悉能知。铁围山大海，地中诸众生，持经者闻香，悉知其所在。阿修罗男女，及其诸眷属，斗争游戏时，闻香皆能知。旷野险隘处，师子象虎狼，野牛水牛等，闻香知所在。若有怀妊者，未辨其男女，无根及非人，闻香悉能知。以闻香力故，知其初怀妊，成就不成就，安乐产福子。以闻香力故，知男女所念，染欲痴恚心，亦知修善者。地中众伏藏，金银诸珍宝，铜器之所盛，闻香悉能知。种种诸璎珞，无能识其价，闻香知贵贱，出处及所在。天上诸华等，曼陀曼殊沙，波利质多树，闻香悉能知。天上诸宫殿，上中下差别，众宝华庄严，闻香悉能知。天园林胜殿，诸观妙法堂，在中而娱乐，闻香悉能知。诸天若听法，或受五欲时，来往行坐卧，闻香悉能知。天女所著衣，好华香庄严，周旋游戏时，闻香悉能知。如是展转上，及至于梵世，入禅出禅者，闻香悉能知。光音遍净天，乃至于有顶，初生及退没，闻香悉能知。诸比丘众等，于法常精进，若坐若经行，及读诵经典，或在林树下，专精而坐禅，持经者闻香，悉知其所在。菩萨志坚固，坐禅若读诵，或为人说法，闻香悉能知。在在方世尊，一切所恭敬，愍众而说法，闻香悉能知。众生在佛前，闻经皆欢喜，如法而修行，闻香悉能知。虽未得菩萨，无漏法生鼻，而是持经者，先得此鼻相。”

“是人舌根净，终不受恶味，其有所食噉，悉皆成甘露。以深净妙声，于大众说法，以诸因缘喻，引导众生心，闻者皆欢喜，设诸上供养。诸天龙夜叉，及阿修罗等，皆以恭敬心，而共来听法。是说法之人，若欲以妙音，遍满三千界，随意即能至。大小转轮王，及千子眷属，合掌恭敬心，常来听受法。诸天龙夜叉，罗刹毘舍阇，亦以欢喜心，常乐来供养。梵天王魔王，自在大自在，如是诸天众，常来至其所。诸佛及弟子，闻其说法音，常念而守护，或时为现身。”

“若持法华者，其身甚清净，如彼净琉璃，众生皆喜见，又如净明镜，悉见诸色像，菩萨于净身，皆见世所有，唯独自明了，余人所不见。三千世界中，一切诸群萌，天人阿修罗，地狱鬼畜生，如是诸色像，皆于身中现，诸天等宫殿，乃至于有顶，铁围及弥楼，摩诃弥楼山，诸大海水等，皆于身中现。诸佛及声闻，佛子菩萨等，若独若在众，说法悉皆现。虽未得无漏，法性之妙身，以清净常体，一切于中现。”

“是人意清净，明利无浊秽，以此妙意根，知上中下法，乃至闻一偈，通达无量义，次第如法说，月四月至岁。是世界内外，一切诸众生，若天龙及人，夜叉鬼神等，其在六趣中，所念若干种，持法华之报，一时皆悉知。十方无数佛，百福庄严相，为众生说法，悉闻能受持。思维无量义，说法亦无量，终始不忘错，以持法华故。悉知诸法相，随义识次第，达名字语言，如所知演说。此人有所说，皆是先佛法，以演此法故，于众无所畏。持法华经者，意根净若斯，虽未得无漏，先有如是相。是人持此经，安住希有地，为一切众生，欢喜而爱敬。能以千万种，善巧之语言，分别而说法，持法华经故。”

总而言之，随身携带此经、经常念诵、缮写此经等所具功德，可详阅《妙法莲华经》相关章节。佛陀亲口说过：“一切如来所宣诸经中，此经最为第一。”普贤大菩萨有无数眷属，他有次曾带领无量眷属以不可思议之幻变，从东方宝严胜王如来处来此娑婆世界，释迦牟尼佛彼时正于灵鹫山传讲《妙法莲华经》。普贤大菩萨亲耳听闻佛陀如是说道：“善男子善女人，此等菩萨均能触类旁通，此《妙法莲华经》乃最究竟真如，与法界本体无二无别。”当时在场诸菩萨闻已皆齐赞“善哉”。

若了知一切诸法法性平等，则对一乘道当能通达。如来依方便法门于小乘根基众生前暂时宣说声闻法门，凡获声闻果位者，就如释迦牟尼佛于本经中授记舍利子等阿罗汉可获无上菩提果一样，此等众生亦必获最究竟之大菩提果位。对如来刹土无量无边、如来寿命无法衡量等最究竟之甚深法要，以依赖法性之无垢智慧可对其深信不疑，此种信心我等必须生起。

此经实为殊胜无比，因其所宣说者完全为圣者了义智慧，有智及有缘之诸菩萨理应依此经典通达无漏智慧。正为助众人早日了达究竟大法，本文才大量摘引此经。为利益浊世众生，恐其无法完整阅读此经，才方便宣说了有关此经功德之部分内容。

普贤菩萨骑六牙白象，携诸菩萨眷属经常守护说此《法华经》之上师，若说法上师言语文字中稍有错漏，普贤菩萨立即现前而为纠正。说法者亦能亲见菩萨身相，并获其心咒加持。不唯如此，佛经中对此经之功德尚有众多描述及赞叹。佛陀曾召集众眷属并为其宣示道：“我将此法付嘱汝等，汝等亦应为他众广泛宣说，以此作为对如来之真正报恩。”因此，我们理当以恭敬心尽心尽力守持佛法，并为他人多方宣说。