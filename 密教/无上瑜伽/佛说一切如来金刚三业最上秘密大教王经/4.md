## 佛说一切如来金刚三业最上秘密大教王经卷第四

### 诸佛大集会身语心未曾有大明句召尾日林毗多王最胜三摩地分第十四之余

尔时世尊大毗卢遮那金刚如来。复入一切如来身语心业金刚净光明云坚固三摩地。从定出已。以金刚三业。说此金刚忿怒焰鬘得迦大明王大明曰。

那莫三满多迦(引)野嚩(引)讫唧(二合)多嚩日啰(二合引)赧(一句)唵(引)(二)朅朅(三)佉(引)呬佉呬(四)萨哩嚩(二合)耨瑟吒(二合)萨埵那摩迦(五)阿悉目娑罗钵啰戍播设贺萨多(二合引)(六)拶睹哩部(二合)惹(仁左切)(七)拶睹哩目(二合)佉(八)杀吒拶(二合)啰拏(九)阿(引)誐蹉阿(引)誐蹉(十)萨哩嚩(二合)耨瑟吒(二合)钵啰(二合引)拏(引)钵贺(引)哩尼(十一)摩贺(引)尾伽那(二合)伽(引)多迦尾讫哩(二合)多(引)那那(十二)萨哩嚩(二合)部多婆焬迦啰(十三)阿吒吒诃(引)娑那(引)儞祢(十四)咩(引)伽啰(二合)拶哩摩(二合)儞嚩萨那(十五)酤噜酤噜萨哩嚩(二合)葛哩[牟*含](二合)(十六)亲那亲那萨哩嚩(二合)满怛囕(二合)(十七)频那频那钵啰母捺囕(二合引)(十八)阿(引)迦哩沙(二合)野阿(引)迦哩沙(二合)野(十九)萨哩嚩(二合)部(引)旦(引)儞哩摩(二合)他儞哩摩(二合)他(二十)萨哩嚩(二合)耨瑟啖(二合引)钵啰(二合)尾舍野钵啰(二合)尾舍野(二十一)曼拏罗摩提吠嚩莎旦[口*爾]尾旦(引)怛迦啰(二十二)酤噜酤噜(二十三)摩摩迦(引)哩炀(二合二十四)捺贺捺贺(二十五)钵左钵左(二十六)摩(引)尾蓝末摩(引)尾蓝末(二十七)三摩野摩耨三摩(二合)啰(二十八)吽(引)吽(引)(二十九)发吒(半音)发吒(上同三十)萨普(二合)吒野萨普(二合)吒野(三十一)萨哩嚩(二合引)舍(引)钵哩布啰迦(三十二)呬呬婆誐鑁(三十三)紧唧啰(引)野悉摩摩萨哩嚩(二合引)啰汤(二合)娑(引)驮野莎(引)贺(引)(三十四)

说此大明时。所有诸佛如来皆悉称赞。一切众会皆悉惊怖。咸各思念心金刚如来。而此大明有大威力。诸有作是法者。当取葛波罗圆具无损者。若时若处依法安置。以此大明加持三遍。即能成就一切事业。乃至佛眼菩萨摩摩枳菩萨等。于刹那间亦能句召。此名诸佛心金刚。

尔时世尊大毗卢遮那金刚如来。复入最上三昧光明三摩地。从定出已。以金刚三业。说此甘露军拏利大忿怒明王大明曰。

那莫三满多迦(引)野嚩(引)讫唧(二合)多嚩日啰(二合引)赧(一句)那谟嚩日啰(二合)骨噜(二合)驮(引)野(二)摩贺(引)能瑟吒噜(三合)怛迦(二合)吒陪啰嚩(引)野(三)阿悉目娑罗钵啰戍播舍舍贺萨多(二合引)野(四)唵(引)(五)阿蜜哩(二合)多军拏梨(六)朅朅(七)佉(引)呬佉(引)呬(八)底瑟吒(二合)底瑟吒(二合)(九)满驮满驮(十)贺那贺那(十一)捺贺捺贺(十二)钵左钵左(十三)誐哩惹(二合)誐哩惹(二合)(十四)怛哩惹(二合)怛哩惹(二合)(十五)尾萨普(二合)吒野尾萨普(二合)吒野(十六)萨哩嚩(二合)誐啰(二合)贺尾伽那(二合)尾那(引)野岗(十七)摩贺(引)誐拏钵底[口*爾](引)尾旦多迦啰(引)野(十八)吽(引)发吒(半音)莎(引)贺(引)(十九)

说此大明时。诸佛如来皆悉称赞。一切众会生大惊怖。咸各思念身金刚如来。而此大明与彼一切大明相应。悉能成就一切事业。若依仪轨作是法者。即得诸佛大勇健军常所卫护。

尔时世尊宝生金刚如来。即入诸佛光明金刚三摩地。从定出已。以金刚三业。说此无能胜大忿怒明王大明曰。

那莫三满多迦(引)野嚩(引)讫唧(二合)多嚩日啰(二合引)赧(一句)唵(引)(二)吽(引)(三)[口*爾]那哩致吒(四)吽(引)吽(引)发吒(半音)发吒(上同)莎(引)贺(引)(五)

说此大明时。诸佛如来皆悉称赞。一切众会生大惊怖。咸各发起大菩提心。想彼所有大恶忿怒啰刹娑等迷闷惊怖此大明力悉能调伏。又此大明从彼金刚心所出生。悉能成就种种事业。

尔时世尊无量寿金刚如来。即入无量寿出生三摩地。从定出已。以金刚三业。说此莲华出生金刚忿怒马头大明王大明曰。

那莫三满多迦(引)野嚩(引)讫唧(二合)多嚩日啰(二合引)赧(一句)唵(引)(二)吽(引)吽(引)吽(引)(三)多(引)噜罗(四)尾(引)噜罗(五)萨哩嚩(二合)尾沙伽(引)多伽(六)入嚩(二合)隶多(七)尾萨普(二合)凌誐(八)阿吒吒诃娑计舍哩(引)(九)萨吒(引)跓钵啖迦(引)啰(十)嚩日啰(二合)苦啰儞哩伽(二合引)多(十一)左隶多(十二)嚩苏驮(引)多罗(十三)儞说(引)萨摩(引)噜睹怛叱(二合)钵多(二合)(十四)驮啰尼驮啰毗沙拏(十五)阿吒吒贺(引)娑(十六)阿钵哩弭多嚩罗钵啰(引)讫啰(二合)摩(十七)阿哩耶(二合)毗多(十八)部多誐拏(引)驮喻(二合)始多(十九)没[亭*也](切身)没[亭*夜](上同二十)喝野屹哩(二合)嚩(二十一)佉(引)捺佉(引)捺(二十二)钵啰满怛囕(二合引)亲那亲那(二十三)悉提孕(二合)弭儞舍(二十四)阿(引)尾舍野(二十五)萨哩嚩(二合)入嚩(二合)啰必舍(引)左(引)那(引)(二十六)萨哩嚩(二合)誐啰(二合)呬沙嚩(二合)钵啰(二合)底贺睹婆嚩(二十七)嚩日啰(二合)能瑟吒啰(三合)紧唧啰(引)野悉(二十八)伊[牟*含]萨哩嚩(二合)耨瑟吒(二合)誐啰(二合)[亢*欠]耨瑟吒(二合)萨哩半(二合)嚩(引)(二十九)度那度那(三十)摩他摩他(三十一)摩吒摩吒(三十二)钵吒钵吒(三十三)播吒野播吒野(三十四)满驮满驮(三十五)那吒那吒(三十六)没驮达哩摩(二合)僧伽(引)耨倪也(二合)旦羯哩忙(二合)酤噜尸(引)伽囕(二合)(三十七)喝野屹哩(二合引)嚩(引)野发吒(半音三十八)嚩日啰(二合引)野发吒(上同三十九)嚩日啰(二合)誐(引)怛啰(二合引)野发吒(上同四十)嚩日啰(二合)儞怛啰(二合引)野发吒(上同四十一)嚩日啰(二合)能瑟吒啰(三合引)野发吒(上同四十二)嚩日啰(二合)苦啰(引)野发吒(上同四十三)嚩日啰(二合)苦啰儞哩伽(二合)多那(引)野发吒(上同四十四)钵啰满怛啰(二合)尾那(引)舍那(引)野发吒(上同四十五)怛赖(二合)路枳也(二合)婆炀迦啰(引)野发吒(上同四十六)萨哩嚩(二合)羯哩弭(二合引)沙嚩(二合)钵啰(二合)底贺多(引)野发吒(上同四十七)嚩日啰(二合)酤罗怛啰(二合引)萨那(引)野发吒(上同四十八)吽(引)吽(引)吽(引)(四十九)发吒(上同)发吒(上同)发吒(上同)莎(引)贺(引)(十五)

说此大明时。诸佛如来皆悉称赞。一切众会生大惊怖。咸各思念金刚智主。即时于等虚空遍满一切境界中。出现金刚诃逻喝罗广大光明。于其一切非境界中。出现一切大恶忿怒王。

尔时世尊不空成就金刚如来。即入三昧出生幢金刚三摩地。从定出已。以金刚三业。说此儞罗难拏大忿怒明王大明曰。

那莫三满多迦(引)野嚩(引)讫唧(二合)多嚩日啰(二合引)赧(一句)唵(引)(二)翳呬曳(二合引)呬婆誐嚩(引)(三)儞(引)罗嚩日啰(二合)难拏(四)睹噜睹噜(五)罗虎罗虎(六)虎卢虎卢(七)诃(引)诃(引)(八)虞卢虞卢(九)虞罗(引)钵野虞罗(引)钵野(十)讫啰(二合)摩讫啰(二合)摩(十一)婆誐鑁嚩(引)喻尾儗那普旦尸伽囕(二合)(十二)捺贺捺贺(十三)捺啰捺啰(十四)嚩贺嚩贺(十五)钵左钵左(十六)钵吒钵吒(十七)摩吒摩吒(十八)播多野播多野(十九)摩吒摩吒(引)钵野摩吒摩吒(引)钵野(二十)萨哩嚩(二合)羯哩摩(二合引)尼(二十一)亲那亲那(二十二)频那频那(二十三)婆乞叉(二合)婆乞叉(二合)弭捺摩(引)写(二十四)噜地啰摩写(二十五)弭捺摩惹噜地啰必哩(二合)野(二十六)翳呬曳(二合引)呬婆誐鑁(二十七)萨哩嚩(二合)尾伽那(二合引)儞(二十八)萨哩嚩(二合)尾[寧*也]儞(二十九)萨哩嚩(二合)满怛啰(二合引)尼(三十)萨哩嚩(二合)母罗羯哩摩(二合引)尾(三十一)萨哩嚩(二合)母罗屹啰(二合)[亢*欠](三十二)贺那贺那(三十三)伴惹伴惹(三十四)摩哩捺(二合)摩哩捺(二合)(三十五)伊能弭迦(引)哩炀(二合)娑驮野(三十六)吽(引)儞罗(引)野儞罗嚩日啰(二合)难拏(引)野(三十七)睹噜睹噜尾伽那(二合)尾那(引)野迦那(引)舍迦(引)野(三十八)虎噜虎噜(三十九)儞(引)钵多(二合)赞拏(引)野(四十)萨哩嚩(二合)设咄噜(二合)赧(四十一)纥哩(二合)那野(引)儞闭拏野(四十二)亲那亲那(四十三)尾[寧*也](引)曩砌捺迦(四十四)尾[寧*也](引)曩尸瑟吒(二合引)摩耨三摩(二合)啰(四十五)三摩野嚩日啰(二合)驮啰嚩左曩(四十六)摩哩摩(二合引)尼儞讫哩(二合)多野(四十七)吽(引)贺那贺那(四十八)捺贺捺贺(四十九)睹噜睹噜(五十)虎噜虎噜(五十一)发吒(上同)发吒(上同五十二)吽(引)吽(引)(五十三)讫哩(二合)旦(引)多(引)曳(五十四)儞嚩哩始(二合)(五十五)尾捺啰(二合引)钵拏迦啰(引)野(五十六)贺那贺那(五十七)嚩日啰(二合)难尼那莎(引)贺(引)(五十八)

说此大明时。所有一切恶曜皆悉惊怖。咸各思念金刚萨埵。而此大明有大威力。若人持诵一百八遍。得大忿怒明王敬爱。悉能破坏一切魔恶。又能成就一切事业。

尔时世尊阿閦金刚如来。即入普云吉祥三摩地。从定出已。以金刚三业。说此大力大忿怒明王大明曰。

那莫三满多迦(引)野嚩(引)讫唧(二合)多嚩日啰(二合引)赧(一句)唵(引)(二)吽(引)吽(引)吽(引)(三)发吒(半音)发吒(上同四)唵(引)(五)乌誐啰(二合)戍罗播尼(六)吽(引)吽(引)吽(引)(七)发吒(上同)发吒(上同八)唵(引)(九)惹喻(二合)底儞哩那(二合引)捺(十)吽(引)吽(引)吽(引)(十一)发吒(上同)发吒(上同十二)

唵(引)唵(引)唵(引)(十三)发吒(上同)发吒(上同十四)摩贺(引)嚩罗(引)野莎(引)贺(引)(十五)

说此大明时。所有一切大力龙众皆悉惊怖。咸各思念三身金刚。而此大明若持诵相应者。即得成就一切事业。若亢旱时。依法诵此大明即能降雨。随诸境界皆得满足。

尔时世尊大毗卢遮那金刚如来。即入遍调伏金刚三摩地。从定出已。以金刚三业。说此吒枳大忿怒明王大明曰。

那莫三满多迦(引)野嚩(引)讫唧(二合)多嚩日啰(二合引)赧(一句)唵(引)(二)吒髻吽(引)弱(三)

说此大明时。诸佛如来皆悉称赞。一切众会生大惊怖。咸各思念三身金刚。若有持此大明者。即与金刚萨埵相应。成就金刚大明行。复能句召一切明句。

尔时世尊大毗卢遮那金刚如来。即入清净无垢智金刚三摩地。从定出已。以金刚三业。说此金刚赞拏三昧不动大忿怒明王大明曰。

那莫三满多迦(引)野嚩(引)讫唧(二合)多嚩日啰(二合引)赧(一句)唵(引)(二)阿左罗(三)济吒(四)拏拏吒拏吒(五)谟吒谟吒(六)吒吒(七)咄吒咄吒(八)贺贺(九)谟贺谟贺(十)萨贺萨贺(十一)那贺那贺(十二)底瑟吒(二合)底瑟吒(二合)(十三)阿(引)尾舍阿(引)尾舍(十四)摩贺(引)摩怛播罗哥(十五)度那度那(十六)底尼底尼(十七)佉(引)那佉(引)那(十八)尾伽曩(二合引)摩(引)啰野摩(引)啰野(十九)耨瑟啖(二合引)婆乞叉(二合)野婆乞叉(二合)野(二十)萨哩罔(二合引)酤噜(二十一)吉哩吉哩(二十二)摩贺(引)尾沙摩嚩日啰(二合)萨普(二合)吒野萨普(二合)吒野(二十三)吽(引)吽(引)吽(引)(二十四)怛哩(二合)嚩隶多(二十五)囕誐(引)那多迦(二十六)盎(二十七)[亢*欠][亢*欠][亢*欠](二十八)阿左罗(二十九)济吒(三十)萨普(二合)吒野萨普(二合)吒野(三十一)吽(引)(三十二)阿三摩底迦(三十三)怛啰(二合引)吒(半音三十四)摩贺(引)嚩罗娑(引)多野(三十五)三摩野满怛囕(二合引)(三十六)[亢*欠](三十七)[牟*含](三十八)戍[亭*夜](切身)睹路迦(三十九)窣睹(二合)沙也(二合)睹嚩日哩(二合)(四十)那谟萨怛嚩(三合)钵啰(二合)底贺多嚩隶(引)毗也(二合)(四十一)入嚩(二合引)罗(引)野(四十二)怛啰(二合)吒(上同)(四十三)阿萨贺那莫莎(引)贺(引)(四十四)

说此大明时。所有一切天及紧迦啰等皆悉惊怖。迷闷思念身金刚。即时出现无数大忿怒王。有大威力。所有大恶阿修罗众皆悉破坏。而此大明复能句召。

尔时世尊大毗卢遮那金刚如来。即入尾日林毗多三昧金刚三摩地。从定出已。以金刚三业。说此一切执金刚三昧降三界大忿怒明王大明曰。

唵(引一句)逊婆儞逊婆吽(引)(二)屹哩(二合)贺拏(二合)屹哩(二合)贺拏(二合)吽(引)(三)屹哩(二合)贺拏(二合引)钵野屹哩(二合)贺拏(二合引)钵野吽(引)(四)阿(引)那野虎婆誐鑁(五引)萨哩嚩(二合)尾[寧*也]啰(引)惹(六)吽(引)发吒(半音七)

说此大明时。一切干[寧*也]众大威力者皆悉思念金刚萨埵。皆依金刚萨埵大秘密主三昧步住。此大明力。能以金刚钩句召最上诸干[寧*也]众。

尔时世尊大毗卢遮那金刚如来。即入大三昧真实出生金刚三摩地。从定出已。以自三业。宣说此大三昧三金刚秘密中正语三昧真实句。

&nbsp;&nbsp;&nbsp;&nbsp;所有诸佛三金刚&nbsp;&nbsp;&nbsp;&nbsp;观想金刚萨埵尊

&nbsp;&nbsp;&nbsp;&nbsp;手持金刚钩及索&nbsp;&nbsp;&nbsp;&nbsp;句召最上一切佛

&nbsp;&nbsp;&nbsp;&nbsp;诸佛身语业相应&nbsp;&nbsp;&nbsp;&nbsp;是即大金刚相应

&nbsp;&nbsp;&nbsp;&nbsp;金刚萨埵大主宰&nbsp;&nbsp;&nbsp;&nbsp;决定句召常所作

&nbsp;&nbsp;&nbsp;&nbsp;轮及莲华与金刚&nbsp;&nbsp;&nbsp;&nbsp;从三金刚而观想

&nbsp;&nbsp;&nbsp;&nbsp;所有最上金刚钩&nbsp;&nbsp;&nbsp;&nbsp;普能句召一切明

&nbsp;&nbsp;&nbsp;&nbsp;安住根本持明士&nbsp;&nbsp;&nbsp;&nbsp;一切金刚地寂静

&nbsp;&nbsp;&nbsp;&nbsp;所有最上干[寧*也]众&nbsp;&nbsp;&nbsp;&nbsp;金刚钩入心相应

&nbsp;&nbsp;&nbsp;&nbsp;风曼拏罗彼相应&nbsp;&nbsp;&nbsp;&nbsp;决定一切能句召

&nbsp;&nbsp;&nbsp;&nbsp;想月曼拏罗&nbsp;&nbsp;&nbsp;&nbsp;现毗卢尊像

&nbsp;&nbsp;&nbsp;&nbsp;想如理安住&nbsp;&nbsp;&nbsp;&nbsp;甘露法相应

&nbsp;&nbsp;&nbsp;&nbsp;依本部仪轨&nbsp;&nbsp;&nbsp;&nbsp;诵本部大明

&nbsp;&nbsp;&nbsp;&nbsp;数满五十遍&nbsp;&nbsp;&nbsp;&nbsp;决定能句召

&nbsp;&nbsp;&nbsp;&nbsp;金刚钩大像&nbsp;&nbsp;&nbsp;&nbsp;平等炽盛光

&nbsp;&nbsp;&nbsp;&nbsp;金刚曼拏罗&nbsp;&nbsp;&nbsp;&nbsp;满空干[寧*也]众

&nbsp;&nbsp;&nbsp;&nbsp;现忿怒金刚&nbsp;&nbsp;&nbsp;&nbsp;安住金刚地

&nbsp;&nbsp;&nbsp;&nbsp;执金刚器仗&nbsp;&nbsp;&nbsp;&nbsp;谓三叉及钩

&nbsp;&nbsp;&nbsp;&nbsp;阿修罗干[寧*也]&nbsp;&nbsp;&nbsp;&nbsp;彼亦能句召

&nbsp;&nbsp;&nbsp;&nbsp;当用皑哩迦&nbsp;&nbsp;&nbsp;&nbsp;或复朅致迦

&nbsp;&nbsp;&nbsp;&nbsp;当于月出时&nbsp;&nbsp;&nbsp;&nbsp;诵大明加持

&nbsp;&nbsp;&nbsp;&nbsp;句召法相应&nbsp;&nbsp;&nbsp;&nbsp;所有梵释天

&nbsp;&nbsp;&nbsp;&nbsp;用皑哩迦等&nbsp;&nbsp;&nbsp;&nbsp;当书彼名字

&nbsp;&nbsp;&nbsp;&nbsp;即时能句召&nbsp;&nbsp;&nbsp;&nbsp;随所求所作

&nbsp;&nbsp;&nbsp;&nbsp;语金刚所说&nbsp;&nbsp;&nbsp;&nbsp;一切皆如意

&nbsp;&nbsp;&nbsp;&nbsp;想焰鬘得迦&nbsp;&nbsp;&nbsp;&nbsp;大忿怒明王

&nbsp;&nbsp;&nbsp;&nbsp;圆具一切相&nbsp;&nbsp;&nbsp;&nbsp;安住大轮中

&nbsp;&nbsp;&nbsp;&nbsp;身赤如劫火&nbsp;&nbsp;&nbsp;&nbsp;观想金刚钩

&nbsp;&nbsp;&nbsp;&nbsp;作大恶忿怒&nbsp;&nbsp;&nbsp;&nbsp;句召药叱尼

&nbsp;&nbsp;&nbsp;&nbsp;此名三昧印&nbsp;&nbsp;&nbsp;&nbsp;一切大明句

&nbsp;&nbsp;&nbsp;&nbsp;一切句召法&nbsp;&nbsp;&nbsp;&nbsp;如所说成就

&nbsp;&nbsp;&nbsp;&nbsp;金刚手菩萨&nbsp;&nbsp;&nbsp;&nbsp;须臾能善说

&nbsp;&nbsp;&nbsp;&nbsp;如是一切明&nbsp;&nbsp;&nbsp;&nbsp;究竟最上王


尔时世尊。即入普遍三摩地。从定出已。以金刚三业。说此嚩日啰播多罗大忿怒明王大明曰。

唵(引一句)戍梨儞(引)莎(引)贺(引)(二)

说此大明时。所有一切大威力者。那誐干[寧*也]众惊怖迷闷。咸各思念诸佛菩萨。而此大明速能圆满诸成就法。彼干[寧*也]众作句召已。现殊妙相即时皆至。作诸成就。

是时世尊。复入虚空出生三昧金刚三摩地。从定出已。以金刚三业。说此大法三昧金刚颦眉菩萨大明曰。

唵(引一句)婆野那(引)舍儞(二)怛啰(二合引)西(引)怛啰(二合引)萨野(三)勃哩(二合)酤致怛致(四)吠多致(五)吠啰致(六)碎帝莎多(七)惹致(引)儞(引)莎(引)贺(引)(八)

说此大明时。所有一切持明天及天后皆大惊怖。咸各思念大智金刚。而此大明有大威力。从寂灭金刚最上出生。住三金刚智。于一切处普能句召。所有持明天后。以此大明亦能句召。而彼天后大力色相妙好严饰。于刹那间句召即至。作诸事业皆得成就。又此大明。若以忿怒持诵一洛叉数。一切事业速得成就。

复次宣说一切忿怒王调伏怨恶作诸吉祥事大明持诵行。当所调伏者。即彼一切极恶众生。所谓谤阿阇梨及谤大乘。作诸魔事随顺邪明。坏佛种性不能勤求佛菩提道。又于十方一切众生身语心业。起破坏想生怨恶心如是等辈。即以此法而可调伏。若作调伏法者。当于一处想忿怒像。依法仪轨时处相应。于忿怒像前诵彼大明一百八遍。一切恶者决定句召。悉令调伏。

又复若作调伏法者。先当择其处所。或于彼舍或于空室。乃至四衢道独树下等。当取摩耨沙阿悉底。长八指量而用作橛。以大明加持一百八遍。当用置于所调伏者阿哩挼哩。彼于半月中即当调伏。又法当用葛波罗圆满具足者。当书大明置于其内。默持往彼阿哩挼哩。或复以多罗树叶及余竹帛等。书忿怒大明。亦如前法置阿哩挼哩。彼即调伏。此名诸佛金刚因大三昧法。

是时世尊。复入一切如来身语心金刚缚三摩地。从定出已。以金刚三业。宣说三界身语心金刚橛大明曰。

唵(引一句)伽伽伽(引)多野伽(引)多野(二)萨哩嚩(二合)耨瑟啖(二合)发吒(半音)发吒(上同三)计罗野计罗野(四)萨哩嚩(二合)播谤发吒(上同)发吒(上同五)吽(引)吽(引)吽(引)(六)嚩日啰(二合引)计罗(七)嚩日啰(二合引)驮噜(引)(八)倪也(二合引)钵野底(九)迦(引)野嚩(引)讫唧(二合)多(十)嚩日啰(二合引)计罗野吽(引)发吒(上同十一)

说此大明时。所有一切大威德金刚。惊怖迷闷咸各思念。虚空金刚。而此大明即金刚橛。若欲作是金刚橛者。或用佉祢啰木或复铁等。依其分量如法而作。作已依法加持。而能调伏破坏一切。此即金刚萨埵部中炽盛广大平等光明三金刚身所出生法。若与毗卢遮那金刚如来大印相应。是即啰誐金刚。若住焰鬘得迦忿怒明王大印相应。即名三金刚橛。若与甘露军拏利忿怒明王相应。是即大恶忿怒出生金刚相应诸佛大主宰。诸修法者。当从心至足。想此金刚橛。却复从顶如前观想。即得尾日林毗多。而能安住禅定金刚。即得诸佛决定相应。

尔时世尊大毗卢遮那金刚如来。即入身金刚尾日林毗多三摩地。从定出已。说身三昧安金刚橛大明曰。

唵(引一句)亲捺亲捺(二)贺那贺那(三)捺贺捺贺(四)儞(引)钵多(二合)嚩日啰(二合引)左讫啰(二合)吽(引)发吒(半音五)

安金刚橛当诵此明。下彼橛时。依法仪轨作毗卢遮那佛步势。以左手大指执金刚橛。用右手钉入土。分寸如彼仪轨。此即金刚萨埵三金刚身出生正法安住三昧。

尔时世尊无量寿金刚如来。即入语金刚尾日林毗多三摩地。从定出已。以金刚三业。宣说语三昧金刚橛大明曰。

唵(引一句)纥哩(二合引)(二)唵(引)(三)普哩普(二合)嚩(四)

此即莲华部法亦如前说。钉金刚橛诵此大明。亦用左手大指执金刚橛。作无量寿佛步势。然想智金刚莲华出生正法安住三昧。

尔时世尊阿閦金刚如来。即入心金刚尾日林毗多三摩地。从定出已。以金刚三业。宣说心三昧大明曰。

唵(引一句)嚩日啰(二合引)啰(引)惹吽(引二)

此即金刚部法。如前仪轨钉金刚橛。然观想五钴金刚炽盛光明。作阿閦如来步势。当下橛时诵此大明。从三金刚无垢出生正法安住三昧。如是等身语心三昧。金刚橛大明仪轨等虚空界金刚出生。诸有作者依法而作。即能成就一切调伏。

尔时世尊大毗卢遮那金刚如来。尽有情界而为所依。得大欢喜出大音声作如是言。

&nbsp;&nbsp;&nbsp;&nbsp;大哉秘密最胜句&nbsp;&nbsp;&nbsp;&nbsp;大哉所说真实义

&nbsp;&nbsp;&nbsp;&nbsp;大哉寂静妙法门&nbsp;&nbsp;&nbsp;&nbsp;大哉金刚广大行

&nbsp;&nbsp;&nbsp;&nbsp;诸佛所说金刚橛&nbsp;&nbsp;&nbsp;&nbsp;诸大菩萨所敬爱

&nbsp;&nbsp;&nbsp;&nbsp;身语心业大金刚&nbsp;&nbsp;&nbsp;&nbsp;亦摄秘密金刚橛

&nbsp;&nbsp;&nbsp;&nbsp;所有一切大明句&nbsp;&nbsp;&nbsp;&nbsp;真实金刚橛出生

&nbsp;&nbsp;&nbsp;&nbsp;最上金刚身语心&nbsp;&nbsp;&nbsp;&nbsp;是即大明真实义

### 诸佛大集会一切心真实金刚出生三昧分第十五

&nbsp;&nbsp;&nbsp;&nbsp;尔时金刚手&nbsp;&nbsp;&nbsp;&nbsp;菩萨摩诃萨

&nbsp;&nbsp;&nbsp;&nbsp;即于虚空中&nbsp;&nbsp;&nbsp;&nbsp;出现大文字

&nbsp;&nbsp;&nbsp;&nbsp;一切智出生&nbsp;&nbsp;&nbsp;&nbsp;一切灌顶义

&nbsp;&nbsp;&nbsp;&nbsp;复从语金刚&nbsp;&nbsp;&nbsp;&nbsp;宣说如是法

&nbsp;&nbsp;&nbsp;&nbsp;修法者当想&nbsp;&nbsp;&nbsp;&nbsp;四方曼拏罗

&nbsp;&nbsp;&nbsp;&nbsp;中现忿怒王&nbsp;&nbsp;&nbsp;&nbsp;甘露军拏利

&nbsp;&nbsp;&nbsp;&nbsp;然于中观想&nbsp;&nbsp;&nbsp;&nbsp;干[寧*也]而作法

&nbsp;&nbsp;&nbsp;&nbsp;彼色相殊妙&nbsp;&nbsp;&nbsp;&nbsp;诸分皆圆满

&nbsp;&nbsp;&nbsp;&nbsp;若修此法者&nbsp;&nbsp;&nbsp;&nbsp;住真实三昧

&nbsp;&nbsp;&nbsp;&nbsp;于一切无碍&nbsp;&nbsp;&nbsp;&nbsp;得最上成就

&nbsp;&nbsp;&nbsp;&nbsp;彼五曼拏罗&nbsp;&nbsp;&nbsp;&nbsp;想五佛影像

&nbsp;&nbsp;&nbsp;&nbsp;献最上供养&nbsp;&nbsp;&nbsp;&nbsp;秘密大明行

&nbsp;&nbsp;&nbsp;&nbsp;毗卢尊影像&nbsp;&nbsp;&nbsp;&nbsp;金刚身语心

&nbsp;&nbsp;&nbsp;&nbsp;禅定行相应&nbsp;&nbsp;&nbsp;&nbsp;诸佛平等光

&nbsp;&nbsp;&nbsp;&nbsp;青优钵罗华&nbsp;&nbsp;&nbsp;&nbsp;啰惹迦大色

&nbsp;&nbsp;&nbsp;&nbsp;想干[寧*也]亦然&nbsp;&nbsp;&nbsp;&nbsp;金刚手相应

&nbsp;&nbsp;&nbsp;&nbsp;若依此仪轨&nbsp;&nbsp;&nbsp;&nbsp;能作相应事

&nbsp;&nbsp;&nbsp;&nbsp;此诸大明中&nbsp;&nbsp;&nbsp;&nbsp;难行相应行

&nbsp;&nbsp;&nbsp;&nbsp;于一刹那间&nbsp;&nbsp;&nbsp;&nbsp;金刚手平等

&nbsp;&nbsp;&nbsp;&nbsp;一切法自在&nbsp;&nbsp;&nbsp;&nbsp;欲解脱随转

&nbsp;&nbsp;&nbsp;&nbsp;修瑜伽行者&nbsp;&nbsp;&nbsp;&nbsp;欲求成就法

&nbsp;&nbsp;&nbsp;&nbsp;于一切时中&nbsp;&nbsp;&nbsp;&nbsp;作金刚法想

&nbsp;&nbsp;&nbsp;&nbsp;金刚法无我&nbsp;&nbsp;&nbsp;&nbsp;即安住十地

&nbsp;&nbsp;&nbsp;&nbsp;善持语三昧&nbsp;&nbsp;&nbsp;&nbsp;一切胜自在

&nbsp;&nbsp;&nbsp;&nbsp;所有诸种族&nbsp;&nbsp;&nbsp;&nbsp;所谓婆罗门

&nbsp;&nbsp;&nbsp;&nbsp;刹帝利吠舍&nbsp;&nbsp;&nbsp;&nbsp;及彼首陀等

&nbsp;&nbsp;&nbsp;&nbsp;乃至旃陀罗&nbsp;&nbsp;&nbsp;&nbsp;所生诸干[寧*也]

&nbsp;&nbsp;&nbsp;&nbsp;随取而作法&nbsp;&nbsp;&nbsp;&nbsp;当勿生分别

&nbsp;&nbsp;&nbsp;&nbsp;此秘密平等&nbsp;&nbsp;&nbsp;&nbsp;成就金刚法

&nbsp;&nbsp;&nbsp;&nbsp;日入时作法&nbsp;&nbsp;&nbsp;&nbsp;日出时成就

&nbsp;&nbsp;&nbsp;&nbsp;依本法仪轨&nbsp;&nbsp;&nbsp;&nbsp;如理而所作

&nbsp;&nbsp;&nbsp;&nbsp;得金刚萨埵&nbsp;&nbsp;&nbsp;&nbsp;施最上成就

&nbsp;&nbsp;&nbsp;&nbsp;三身大誓愿&nbsp;&nbsp;&nbsp;&nbsp;诸佛一切相

&nbsp;&nbsp;&nbsp;&nbsp;放百由旬光&nbsp;&nbsp;&nbsp;&nbsp;遍照于一切

&nbsp;&nbsp;&nbsp;&nbsp;二处若相应&nbsp;&nbsp;&nbsp;&nbsp;众相应平等

&nbsp;&nbsp;&nbsp;&nbsp;此诸成就中&nbsp;&nbsp;&nbsp;&nbsp;难行三昧行

&nbsp;&nbsp;&nbsp;&nbsp;彼五种甘露&nbsp;&nbsp;&nbsp;&nbsp;金刚成就食

&nbsp;&nbsp;&nbsp;&nbsp;亦诸成就中&nbsp;&nbsp;&nbsp;&nbsp;难行三昧行

&nbsp;&nbsp;&nbsp;&nbsp;若甘露平等&nbsp;&nbsp;&nbsp;&nbsp;二处亦相应

&nbsp;&nbsp;&nbsp;&nbsp;出现佛菩提&nbsp;&nbsp;&nbsp;&nbsp;成最上真实


此名诸佛欲解脱三昧法。

尔时世尊大毗卢遮那金刚如来。即入大三昧忿怒金刚三摩地。从定出已。以金刚三业。宣说一切如来作金刚怖忿怒大明曰。

唵(引一句)纥哩(二合引)(二)瑟致哩(三合引)(三)尾讫哩(二合)多(引)那那(四)萨哩嚩(二合)设咄噜(二合)那(引)舍野(五)萨担(二合)婆野(六)吽(引)吽(引)发吒(上同)发吒(上同)莎(引)贺(引)(七)

当以此大明作忿怒调伏法。行人当取噜地啰等。置三角护摩炉。其炉分量大小如诸仪轨。复入罗嚩拏啰[口\*爾]迦等物。燃以建吒迦而作护摩。作护摩时。称所调伏干[寧\*也]名字。以前大明作护摩八千遍。日三时作或中夜作。而彼干[寧\*也]速令句召一切调伏。既调伏已于三劫中。常持佛法及金刚手法。住佛三昧。远离愚痴增长寿命。诸有作法者。当于白月八日或十四日。往诣空舍或尸陀林中。用朅致迦。书彼设咄噜名字。依本仪轨用本部大明加持。或用母讷誐啰作调伏法。行人口诵吽字。即时出现炽盛大光猛焰可怖。所有一切设咄噜众及余恶者。皆大惊怖而悉调伏。思念金刚手菩萨诸佛金刚最上三宝。一切众生是所归趣。违佛法者决定破坏。所有金刚羯磨部帜盛光明曼拏罗中。本尊影像大明印相等依法所作。能令一切设咄噜众及诸恶者随顺调伏。一切令住佛菩萨想。若有违背佛正法者决定破坏。诸佛菩萨以善方便。调伏一切怨恶众生令住三昧宣说一切秘密大明心法。破坏诸恶。令诸众生与智相应。常住最上佛菩提想。

若有行人以清净心。想于四处置踰室多。一切庄严诸分圆满。如彼莲华现开敷相。复想吽字大明。现五种光成金刚。相应自身语心业得金刚坚固。即得成就无上菩提。于刹那间与毗卢遮那光明同等。安住金刚萨埵大秘密主三金刚部。此名金刚萨埵出生金刚三摩地。诸有修习踰室多法得成就者。发猛利心当取束讫啰依法而食。彼于刹那间即与妙吉祥光明同等。隐身自在吉祥胜妙。身有光明如紫金色。

若有行人发猛利心。取尾瑟吒及摩贺满蹉依法而食。即得成就大明胜行。诸佛不能见。

又复行人发猛利心。当取说那诃耶摩贺。三种满蹉同处和合依法而食。即得成就胜行。诸佛不能见。若用尾瑟吒及三种铁合成虞尼迦。于二处相应者。于一切处诸佛不能见。

又复行人发猛利心。取瞿满蹉及三种铁。合成虞尼迦。于二处相应者。即诸佛不能见。

又复行人发猛利心。取钵啰拏作虞尼迦。于二处相应者。即诸佛不能见。

又复行人。若取龙脑香及旃檀香。以三种铁作虞尼迦。于二处相应者。即诸佛不能见。

又复行人。若取牛黄及沉水香。与三种铁作虞尼迦。于二处相应者。即诸佛不能见。

又复行人。若取恭俱摩香。与三种铁作虞尼迦。于二处相应者。即诸佛不能见。

如是了知一切平等。即得成就相应自在。得大印加持最胜吉祥。有大威力隐显自在。与诸佛光明同等。于三千大千界中最胜自在。乃至俱胝由旬刹中皆得金刚自在。欲色界中随欲所往一切无碍。是名诸佛大力三昧安怛陀那大金刚法。

是时世尊说是法已发欢喜心。作熙怡眼观察众会。出微妙声作如是言。

&nbsp;&nbsp;&nbsp;&nbsp;大哉真实此正念&nbsp;&nbsp;&nbsp;&nbsp;大哉秘密文字句

&nbsp;&nbsp;&nbsp;&nbsp;大哉自性本清净&nbsp;&nbsp;&nbsp;&nbsp;大哉诸法妙无垢