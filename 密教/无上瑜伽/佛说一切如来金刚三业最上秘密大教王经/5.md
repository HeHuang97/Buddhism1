## 佛说一切如来金刚三业最上秘密大教王经卷第五

### 诸佛大集会一切心真实金刚出生三昧分第十五之余

&nbsp;&nbsp;&nbsp;&nbsp;尔时金刚手&nbsp;&nbsp;&nbsp;&nbsp;菩萨摩诃萨

&nbsp;&nbsp;&nbsp;&nbsp;最上执金刚&nbsp;&nbsp;&nbsp;&nbsp;三界最胜师

&nbsp;&nbsp;&nbsp;&nbsp;复现大字相&nbsp;&nbsp;&nbsp;&nbsp;金刚清净法

&nbsp;&nbsp;&nbsp;&nbsp;复出妙音声&nbsp;&nbsp;&nbsp;&nbsp;宣说如是法

&nbsp;&nbsp;&nbsp;&nbsp;金刚士相应&nbsp;&nbsp;&nbsp;&nbsp;正觉金刚喜

&nbsp;&nbsp;&nbsp;&nbsp;广大佛菩提&nbsp;&nbsp;&nbsp;&nbsp;欢喜持金刚

&nbsp;&nbsp;&nbsp;&nbsp;金刚路左曩&nbsp;&nbsp;&nbsp;&nbsp;持乌瑟腻沙

&nbsp;&nbsp;&nbsp;&nbsp;最上大忿怒&nbsp;&nbsp;&nbsp;&nbsp;想佛金刚像

&nbsp;&nbsp;&nbsp;&nbsp;明王最上法&nbsp;&nbsp;&nbsp;&nbsp;观想宝生尊

&nbsp;&nbsp;&nbsp;&nbsp;明妃广大法&nbsp;&nbsp;&nbsp;&nbsp;想无量寿尊

&nbsp;&nbsp;&nbsp;&nbsp;一切明事业&nbsp;&nbsp;&nbsp;&nbsp;想不空大智

&nbsp;&nbsp;&nbsp;&nbsp;一切大明句&nbsp;&nbsp;&nbsp;&nbsp;想金刚手尊

&nbsp;&nbsp;&nbsp;&nbsp;所有药刹尼&nbsp;&nbsp;&nbsp;&nbsp;大明及教法

&nbsp;&nbsp;&nbsp;&nbsp;从焰鬘得迦&nbsp;&nbsp;&nbsp;&nbsp;明王仪轨出

&nbsp;&nbsp;&nbsp;&nbsp;一切相应行&nbsp;&nbsp;&nbsp;&nbsp;秘密大明等


此名诸佛大金刚三昧。

&nbsp;&nbsp;&nbsp;&nbsp;复说成就法&nbsp;&nbsp;&nbsp;&nbsp;建立曼拏罗

&nbsp;&nbsp;&nbsp;&nbsp;修先行精熟&nbsp;&nbsp;&nbsp;&nbsp;行人当作法

&nbsp;&nbsp;&nbsp;&nbsp;尔时金刚手&nbsp;&nbsp;&nbsp;&nbsp;诸法自在尊

&nbsp;&nbsp;&nbsp;&nbsp;身语心成就&nbsp;&nbsp;&nbsp;&nbsp;最上智金刚

&nbsp;&nbsp;&nbsp;&nbsp;或山林聚落&nbsp;&nbsp;&nbsp;&nbsp;或复寂静处

&nbsp;&nbsp;&nbsp;&nbsp;金刚定相应&nbsp;&nbsp;&nbsp;&nbsp;依法而持诵

&nbsp;&nbsp;&nbsp;&nbsp;金刚手菩萨&nbsp;&nbsp;&nbsp;&nbsp;大明行观照

&nbsp;&nbsp;&nbsp;&nbsp;令种种事业&nbsp;&nbsp;&nbsp;&nbsp;随愿皆成就

&nbsp;&nbsp;&nbsp;&nbsp;金刚法影像&nbsp;&nbsp;&nbsp;&nbsp;莲华部光明

&nbsp;&nbsp;&nbsp;&nbsp;身语心金刚&nbsp;&nbsp;&nbsp;&nbsp;三部大仪轨

&nbsp;&nbsp;&nbsp;&nbsp;三身入寤法&nbsp;&nbsp;&nbsp;&nbsp;决定皆成就

&nbsp;&nbsp;&nbsp;&nbsp;诸有作法者&nbsp;&nbsp;&nbsp;&nbsp;择四种胜地

&nbsp;&nbsp;&nbsp;&nbsp;坚固而作法&nbsp;&nbsp;&nbsp;&nbsp;得究竟成就

&nbsp;&nbsp;&nbsp;&nbsp;金刚手菩萨&nbsp;&nbsp;&nbsp;&nbsp;最上等虚空

&nbsp;&nbsp;&nbsp;&nbsp;所有入寤法&nbsp;&nbsp;&nbsp;&nbsp;及一切仪轨

&nbsp;&nbsp;&nbsp;&nbsp;吽字金刚手&nbsp;&nbsp;&nbsp;&nbsp;贺字身金刚

&nbsp;&nbsp;&nbsp;&nbsp;阿字持法尊&nbsp;&nbsp;&nbsp;&nbsp;此秘密明句

&nbsp;&nbsp;&nbsp;&nbsp;酂字禁伏法&nbsp;&nbsp;&nbsp;&nbsp;出大可怖云

&nbsp;&nbsp;&nbsp;&nbsp;此名诸禁伏&nbsp;&nbsp;&nbsp;&nbsp;秘密中最上

&nbsp;&nbsp;&nbsp;&nbsp;若作此法时&nbsp;&nbsp;&nbsp;&nbsp;一切皆惊怖

&nbsp;&nbsp;&nbsp;&nbsp;身起于虚空&nbsp;&nbsp;&nbsp;&nbsp;一肘二肘量

&nbsp;&nbsp;&nbsp;&nbsp;或五八十二&nbsp;&nbsp;&nbsp;&nbsp;如是肘量数

&nbsp;&nbsp;&nbsp;&nbsp;旋住于空中&nbsp;&nbsp;&nbsp;&nbsp;迷闷大怖畏


尔时金刚手菩萨摩诃萨诸佛大秘密主清净三身。又复宣说如是秘密调伏一切设咄噜法。

若欲作调伏法者。行人当往尸陀林中取尸陀林炭。其作法者。即须作那屹那相而用作法。或用尸陀林灰亦可作法。以大明加持一千八百遍。所有一切设咄噜皆悉调伏。乃至三界亦能调伏。

又法若用瞿满娑诃野满娑说那满娑等物。作三角曼拏罗。依法仪轨而作护摩。或用摩贺满娑如前作法。

又法或作火坛。燃葛吒迦而作护摩。或于江河岸造诸形像如芥子量。以葛吒迦而为护摩。或用芥子及罗嚩拏带罗尾沙驮睹啰。如是等物同作护摩。或用阿悉帝祖啰拏及噜地啰尾沙等同作护摩。或用芥子与诸物和合同作护摩。如上所说诸护摩法当依仪轨。依法行步若坐若立。所有势分及处所等。依法而作。于刹那间决定成就。一切设咄噜乃至大恶啰刹娑等而自调伏。或得隐身自在。诸佛菩萨亦不能见。

复次宣说作护摩大明曰。

那莫三满多迦(引)野嚩(引)讫唧(二合)多嚩日啰(二合引)赧(一句)唵(引)(二)虎卢虎卢(三)底瑟吒(二合引)底瑟吒(二合引)(四)满驮满驮(五)贺那贺那(六)捺贺捺贺(七)钵左钵左(八)誐哩惹(二合)誐哩惹(二合)(九)怛哩惹(二合)怛哩惹(二合)(十)尾萨普(二合引)吒野尾萨普(二合引)吒野(十一)萨哩嚩(二合)尾伽那(二合)尾那(引)野岗(十二)摩贺(引)誐拏钵底(十三)[口*爾]尾多(引)怛迦啰(引)野吽(引)发吒(半音十四)

作护摩时诵此大明。以金刚身语心业坚固持诵。此即调伏一切魔众最上法观想。金刚手菩萨现大忿怒相。此名金刚手大忿怒三昧。

复次行人观想诸佛遍满虚空。于刹那间破坏诸恶。及想一切执金刚者。诸大菩萨遍满虚空。破坏一切背佛三昧。住非族类诸恶众生。乃至一切啰刹娑等。种种恶者皆悉怖畏。而自调伏住金刚三昧。所有一切诸恶鸟兽。皆悉调伏安住三昧。所有一切大恶忿怒萨哩波等。现黑色相作大怖畏。以萨哩波而为食啖。此等决定而自调伏。

此名调伏诸魔最上难行三昧。

如是诸佛执金刚尊。金刚坚固禅定相应心金刚法。亦名诸佛金刚大忿怒三昧。

尔时执金刚王金刚手菩萨摩诃萨。如虚空无相大寂默者。一切灌顶义成就正觉智金刚大士。作如是言。

&nbsp;&nbsp;&nbsp;&nbsp;大哉自性本清净&nbsp;&nbsp;&nbsp;&nbsp;摄彼金刚最上乘

&nbsp;&nbsp;&nbsp;&nbsp;从彼无生妙法中&nbsp;&nbsp;&nbsp;&nbsp;出生诸佛一切法


复次宣说秘密金刚羯磨息除诸恶苦恼法。诸欲作法者。当取朅致迦或盎誐啰。画萨哩波相。其状极恶现黑光明。画二舌相大恶忿怒。如是画已。行人当想亢字。于中出现诃逻喝罗光明。

复想火焰色相。行人当诵大明加持所有一切恶毒皆悉销灭。

又复观想纥哩字。即能召集三界所有种种出生一切恶毒。常所恼害世间众生。行人依法以大明加持。于刹那间恶毒销灭。

又复观想唵字作金刚视。所有一切曼努迦没哩室唧迦萨哩波等。常出一切恶毒害众生者。皆悉句召。依法加持所有恶毒皆悉销灭。普令安住大智金刚。入彼虚空金刚曼拏罗。此名息诸恶毒金刚三昧。

又复观想吽字。心成大金刚现白色相。出光明云大光普照。犹如满月清净无垢。如实观想四处相应刹那安住。第二第三如是观想。彼萨哩波满虚空界。于刹那间恶毒销散无所施作。此名息灭一切毒秘密心法。

又复观想阿字成八叶大莲华。于中想现五种光明。周匝遍满如月光明。清净无垢平等变化。此即安住定心大秘密句最上秘密智。行人如法观想已。即能销除诸恶病苦。所谓巘拏必吒迦卢多等。及余诸病皆悉销除。令诸世间远离苦恼。

复次宣说息除内外诸病执金刚心秘密三部心最上大明句。

唵(引一句)[口*爾]那[口*爾]俱(半音二)

唵(引一句)阿路力俱(半音二)

唵(引一句)嚩日啰(二合)特哩(二合)俱(半音二)

此大明句能成一切义能除一切苦。若有行人依法仪轨。专注一心如实观想众类影像。或嚩那啰相或说那相。以自身语心业。安住金刚轮作金刚步。以自身语心平等观想。观成就已。即得诸佛菩萨广大敬爱。住加持句施欢喜心。于自金刚身语心业。想诸佛云及金刚王广大胜云。破诸病苦令得解脱。十方诸佛金刚大士。想现忿怒破诸魔恶。与诸定心相应羯磨出生平等正念如前大明。若能相应持诵一百八遍。于七日中一切成就。所有自心大明仪轨亦复成就。此明销除一切病苦难行三昧。

&nbsp;&nbsp;&nbsp;&nbsp;尔时金刚手&nbsp;&nbsp;&nbsp;&nbsp;光明大智钩

&nbsp;&nbsp;&nbsp;&nbsp;欲解脱金刚&nbsp;&nbsp;&nbsp;&nbsp;说一切梦相

&nbsp;&nbsp;&nbsp;&nbsp;梦所见诸法&nbsp;&nbsp;&nbsp;&nbsp;即无生自性

&nbsp;&nbsp;&nbsp;&nbsp;自性净真实&nbsp;&nbsp;&nbsp;&nbsp;即金刚自性

&nbsp;&nbsp;&nbsp;&nbsp;若梦中得见&nbsp;&nbsp;&nbsp;&nbsp;求成就行人

&nbsp;&nbsp;&nbsp;&nbsp;或作持诵相&nbsp;&nbsp;&nbsp;&nbsp;或入禅定法

&nbsp;&nbsp;&nbsp;&nbsp;当得佛菩萨&nbsp;&nbsp;&nbsp;&nbsp;现身在其前


此名大梦三昧。

&nbsp;&nbsp;&nbsp;&nbsp;若梦中得见&nbsp;&nbsp;&nbsp;&nbsp;诸佛妙光明

&nbsp;&nbsp;&nbsp;&nbsp;得最上菩提&nbsp;&nbsp;&nbsp;&nbsp;成就一切智

&nbsp;&nbsp;&nbsp;&nbsp;当见报身佛&nbsp;&nbsp;&nbsp;&nbsp;出现在其前

&nbsp;&nbsp;&nbsp;&nbsp;若梦中得见&nbsp;&nbsp;&nbsp;&nbsp;三界尊大士

&nbsp;&nbsp;&nbsp;&nbsp;作诸供养等&nbsp;&nbsp;&nbsp;&nbsp;当决定成就

&nbsp;&nbsp;&nbsp;&nbsp;诸佛及菩萨&nbsp;&nbsp;&nbsp;&nbsp;五种妙乐法

&nbsp;&nbsp;&nbsp;&nbsp;若梦中得见&nbsp;&nbsp;&nbsp;&nbsp;供养诸尊像

&nbsp;&nbsp;&nbsp;&nbsp;及金刚萨埵&nbsp;&nbsp;&nbsp;&nbsp;大秘密主像

&nbsp;&nbsp;&nbsp;&nbsp;当得平等智&nbsp;&nbsp;&nbsp;&nbsp;金刚法大爱

&nbsp;&nbsp;&nbsp;&nbsp;若梦中得见&nbsp;&nbsp;&nbsp;&nbsp;自身诸相分

&nbsp;&nbsp;&nbsp;&nbsp;得秘密金刚&nbsp;&nbsp;&nbsp;&nbsp;最上大明称

&nbsp;&nbsp;&nbsp;&nbsp;若梦中得见&nbsp;&nbsp;&nbsp;&nbsp;礼敬诸如来

&nbsp;&nbsp;&nbsp;&nbsp;及诸大菩萨&nbsp;&nbsp;&nbsp;&nbsp;得金刚坚固

&nbsp;&nbsp;&nbsp;&nbsp;若梦中得见&nbsp;&nbsp;&nbsp;&nbsp;一切干[寧*也]众

&nbsp;&nbsp;&nbsp;&nbsp;诸分皆圆满&nbsp;&nbsp;&nbsp;&nbsp;种种妙庄严

&nbsp;&nbsp;&nbsp;&nbsp;及童子童女&nbsp;&nbsp;&nbsp;&nbsp;具相好庄严

&nbsp;&nbsp;&nbsp;&nbsp;见此等相者&nbsp;&nbsp;&nbsp;&nbsp;得所作成就

&nbsp;&nbsp;&nbsp;&nbsp;若梦中得见&nbsp;&nbsp;&nbsp;&nbsp;十方一切佛

&nbsp;&nbsp;&nbsp;&nbsp;安住佛刹中&nbsp;&nbsp;&nbsp;&nbsp;当得诸如来

&nbsp;&nbsp;&nbsp;&nbsp;施以欢喜心&nbsp;&nbsp;&nbsp;&nbsp;圆满妙法藏

&nbsp;&nbsp;&nbsp;&nbsp;若梦中得见&nbsp;&nbsp;&nbsp;&nbsp;诸佛转法轮

&nbsp;&nbsp;&nbsp;&nbsp;及见诸如来&nbsp;&nbsp;&nbsp;&nbsp;入般涅槃相

&nbsp;&nbsp;&nbsp;&nbsp;得三昧相应&nbsp;&nbsp;&nbsp;&nbsp;安住定金刚

&nbsp;&nbsp;&nbsp;&nbsp;若梦中得见&nbsp;&nbsp;&nbsp;&nbsp;诸妙好园林

&nbsp;&nbsp;&nbsp;&nbsp;及见诸干[寧*也]&nbsp;&nbsp;&nbsp;&nbsp;庄严而游戏

&nbsp;&nbsp;&nbsp;&nbsp;得禅定三昧&nbsp;&nbsp;&nbsp;&nbsp;诸佛所加持

&nbsp;&nbsp;&nbsp;&nbsp;若梦中得见&nbsp;&nbsp;&nbsp;&nbsp;诸佛及菩萨

&nbsp;&nbsp;&nbsp;&nbsp;施诸灌顶相&nbsp;&nbsp;&nbsp;&nbsp;及作供养事

&nbsp;&nbsp;&nbsp;&nbsp;当成就秘密&nbsp;&nbsp;&nbsp;&nbsp;最上持明王

&nbsp;&nbsp;&nbsp;&nbsp;若梦中得见&nbsp;&nbsp;&nbsp;&nbsp;赞拏罗说那

&nbsp;&nbsp;&nbsp;&nbsp;当得金刚手&nbsp;&nbsp;&nbsp;&nbsp;成就心无住

&nbsp;&nbsp;&nbsp;&nbsp;如是种种梦&nbsp;&nbsp;&nbsp;&nbsp;金刚所出生

&nbsp;&nbsp;&nbsp;&nbsp;彼最上成就&nbsp;&nbsp;&nbsp;&nbsp;金刚身语心

&nbsp;&nbsp;&nbsp;&nbsp;此诸梦想行&nbsp;&nbsp;&nbsp;&nbsp;从自心所生

&nbsp;&nbsp;&nbsp;&nbsp;若心住于定&nbsp;&nbsp;&nbsp;&nbsp;即诸法安住

&nbsp;&nbsp;&nbsp;&nbsp;诸法安住故&nbsp;&nbsp;&nbsp;&nbsp;诸法等虚空

&nbsp;&nbsp;&nbsp;&nbsp;无法无法性&nbsp;&nbsp;&nbsp;&nbsp;即入三昧心


尔时会中一切如来。闻金刚手菩萨如是宣说。叹未曾有。以诸佛三业咸各称赞。作是问言。云何梦想从自心生。云何自性及诸法性。诸法实义如虚空性。

尔时世尊大毗卢遮那如来。即以金刚三业向诸如来作如是言。诸佛世尊。当知虚空与一切法。非和合非不和合。虚空无所行一切所向。及一切处无所出现。诸如来当知诸梦想法亦复如是。即彼一切法皆从梦中平等出生。如佛世尊一切如来亦同诸法。皆从梦中平等出生随顺安住。诸如来当知虚空无色相亦无所出现。无对复无碍。彼一切法离相无碍。亦复如是。

又复当知诸佛如来所有一切法。身语心金刚三昧等。于一切处纯一自性随顺而转。所谓自心自性无所动转。若身语心住金刚界。即与虚空界无二平等。若诸佛如来安住虚空界。所有一切众生于虚空界亦如是住。不住欲界不住色界不住无色界。若法三界无所住。诸佛如来无所生。是故当知彼一切法无有自性。诸佛如来又复当知。所有菩提心。从诸如来智所出生。即彼菩提心。不于身住不于语住不于心住。是故菩提心一切无所住。菩提心无住故诸法何所住。诸法无住故一切无所生。由如是故一切如来正智出生大金刚句。诸佛如来又复当知彼梦想法。于三界中无所出现无所行。无所得无有实。非士夫等相非自他所见。是故三界所作一切如梦。如梦所见如梦出生。普遍十方一切世界。所有诸佛及诸菩萨。乃至一切有情亦复如是。一切如梦无我相可得。当如是住。诸佛如来又复当知。譬如大摩尼宝具诸功德。于众宝中而为最上。随诸众生有所希求。若金若银及余宝等。应所求心即能出现。当知彼诸宝等。不从心住不从摩尼宝住。一切如来一切法一切佛法亦复如是。诸有智者当如是知。

尔时一切如来。闻世尊大毗卢遮那金刚如来说是法已。生大欢喜作熙怡眼。瞻察世尊大毗卢遮那金刚如来作如是言。希有世尊若虚空界平等安住。彼一切法及诸佛法。亦复如是平等安住。是时会中所有一切如来及诸菩萨咸作是言。世尊大毗卢遮那金刚如来。唯愿宣说一切大明及金刚一切成就等法。即此一切大明及金刚一切成就等法当于何住。尔时执金刚者大毗卢遮那金刚如来赞言善哉善哉诸佛菩萨能问此义。诸大士当知一切大明及一切金刚成就。当于金刚身语心住。何以故。彼诸大明及诸金刚成就。乃至一切佛法。皆于自身语心住。彼身语心金刚三业。不住欲界不住色界不住无色界。不住心身不住身心。不住语心不住心语。由是三业无所住故。彼一切法亦无所住。譬如虚空自性清净。诸法亦然。是时诸佛及诸菩萨复作是言。一切如来当于何住从何出生。毗卢遮那佛言。诸大士。一切如来于自身语心住从自身语心出生。诸佛又问心于何住。答曰如虚空住。又问虚空何住。答曰虚空无所住。是时诸佛及诸菩萨生希有心作是赞言。善哉善说自心法性诸行寂静。作是言已默然而住。

### 诸佛大集会一切曼拏罗成就金刚现证菩提分第十六

尔时一切如来又复云集。时诸如来即以金刚三业。劝请世尊大毗卢遮那如来。宣说甚深秘密法门。即时变化种种珍宝。妙庄严具供养世尊。

是时世尊大毗卢遮那金刚如来。即入金刚大曼拏罗无畏三昧王庄严金刚三摩地。还从金刚身曼拏罗一切如来身语心金刚出已。作如是言。

&nbsp;&nbsp;&nbsp;&nbsp;复次今宣说&nbsp;&nbsp;&nbsp;&nbsp;身大曼拏罗

&nbsp;&nbsp;&nbsp;&nbsp;金刚心所生&nbsp;&nbsp;&nbsp;&nbsp;胜诸曼拏罗

&nbsp;&nbsp;&nbsp;&nbsp;其量十六肘&nbsp;&nbsp;&nbsp;&nbsp;其相作四方

&nbsp;&nbsp;&nbsp;&nbsp;曼拏罗诸佛&nbsp;&nbsp;&nbsp;&nbsp;安住金刚身

&nbsp;&nbsp;&nbsp;&nbsp;坛中画大轮&nbsp;&nbsp;&nbsp;&nbsp;尾提金刚相

&nbsp;&nbsp;&nbsp;&nbsp;作金刚印法&nbsp;&nbsp;&nbsp;&nbsp;胜秘密大明

&nbsp;&nbsp;&nbsp;&nbsp;轮中画毗卢&nbsp;&nbsp;&nbsp;&nbsp;及阿閦佛等

&nbsp;&nbsp;&nbsp;&nbsp;于其坛四隅&nbsp;&nbsp;&nbsp;&nbsp;画本部贤圣

&nbsp;&nbsp;&nbsp;&nbsp;又复于坛门&nbsp;&nbsp;&nbsp;&nbsp;画忿怒明王

&nbsp;&nbsp;&nbsp;&nbsp;此依法画已&nbsp;&nbsp;&nbsp;&nbsp;即成曼拏罗

&nbsp;&nbsp;&nbsp;&nbsp;行人当依法&nbsp;&nbsp;&nbsp;&nbsp;想秘密金刚

&nbsp;&nbsp;&nbsp;&nbsp;持诵本大明&nbsp;&nbsp;&nbsp;&nbsp;作诸供养事

&nbsp;&nbsp;&nbsp;&nbsp;此即秘密中&nbsp;&nbsp;&nbsp;&nbsp;难行三昧行


此名一切秘密大明三昧一切如来身金刚曼拏罗。

是时世尊复入一切语三昧金刚云庄严三摩地。从定出已。以金刚三业。宣说金刚语曼拏罗。

&nbsp;&nbsp;&nbsp;&nbsp;复次今当说&nbsp;&nbsp;&nbsp;&nbsp;语业曼拏罗

&nbsp;&nbsp;&nbsp;&nbsp;金刚心出生&nbsp;&nbsp;&nbsp;&nbsp;胜诸曼拏罗

&nbsp;&nbsp;&nbsp;&nbsp;其量二十肘&nbsp;&nbsp;&nbsp;&nbsp;四方与四隅

&nbsp;&nbsp;&nbsp;&nbsp;四门而具足&nbsp;&nbsp;&nbsp;&nbsp;金刚线絣量

&nbsp;&nbsp;&nbsp;&nbsp;语曼拏罗句&nbsp;&nbsp;&nbsp;&nbsp;金刚功德聚

&nbsp;&nbsp;&nbsp;&nbsp;金刚大法王&nbsp;&nbsp;&nbsp;&nbsp;出生诸大明

&nbsp;&nbsp;&nbsp;&nbsp;于其曼拏罗&nbsp;&nbsp;&nbsp;&nbsp;中心画大轮

&nbsp;&nbsp;&nbsp;&nbsp;及一切印相&nbsp;&nbsp;&nbsp;&nbsp;依仪轨而画

&nbsp;&nbsp;&nbsp;&nbsp;于大轮中心&nbsp;&nbsp;&nbsp;&nbsp;画无量寿印

&nbsp;&nbsp;&nbsp;&nbsp;此即金刚句&nbsp;&nbsp;&nbsp;&nbsp;作胜曼拏罗

&nbsp;&nbsp;&nbsp;&nbsp;如仪轨所作&nbsp;&nbsp;&nbsp;&nbsp;勿令有破坏

&nbsp;&nbsp;&nbsp;&nbsp;献秘密供养&nbsp;&nbsp;&nbsp;&nbsp;得金刚欢喜

&nbsp;&nbsp;&nbsp;&nbsp;彼甘露三昧&nbsp;&nbsp;&nbsp;&nbsp;作供养成就

&nbsp;&nbsp;&nbsp;&nbsp;此即名诸佛&nbsp;&nbsp;&nbsp;&nbsp;难行三昧行


此名一切如来金刚语曼拏罗。

是时世尊复入普云金刚三摩地。从定出已。以金刚三业。宣说最上秘密中秘密心曼拏罗。

&nbsp;&nbsp;&nbsp;&nbsp;当画曼拏罗&nbsp;&nbsp;&nbsp;&nbsp;中画金刚手

&nbsp;&nbsp;&nbsp;&nbsp;依本部仪轨&nbsp;&nbsp;&nbsp;&nbsp;秘密三业生


此名一切如来身语心秘密金刚智句最上甚深秘密中秘密出生心曼拏罗。

尔时世尊复入一切如来一切曼拏罗出生轮庄严三摩地。从定出已。以金刚三业。宣说一切秘密曼拏罗法。及彼一切金刚曼拏罗印相。一切大明心秘密等法。今说曼拏罗絣线大明曰。

吽(引)唵(引)阿莎(引)贺(引一句)

絣金刚线布五色粉时。当诵此大明。依法仪轨如理所作。速得成就诸佛菩提。从彼三昧仪轨出生贤圣大明住加持句。大曼拏罗胜法仪轨。毗卢遮那大主宰出生佛眼菩萨住身曼拏罗句。身金刚功德金刚法主宰出生自影像。此即一切大明中最上秘密。常住金刚萨埵大主宰出生。摩摩枳菩萨一切大明。皆从最上秘密出生。如是曼拏罗所用诸物。皆悉具足安住最上秘密。此即金刚大秘密最上希有忿怒王句召。献诸佛供养三时所作。供养三金刚无住。与彼三金刚相应即得大明。成就所有一切大明。献出生食施诸部多。五种甘露自心所生。如是三昧最胜无比。速能圆满诸佛菩提。若欲絣线作曼拏罗。当如是作。当絣线时观想毗卢遮那。及想金刚手菩萨金刚甘露等法金刚大光明。观想一切佛所有羯磨法。想彼金刚线是即五佛。乃名诸佛最上秘密未曾有。当知所用粉有二十五种。如仪轨说所有一切大明。当想金刚手菩萨。即得诸佛秘密最上菩提身语心三昧。观想于五处如是所作具足。即得三金刚不坏金刚所生。如金刚手菩萨所作一切惊怖。所有罥索及金刚钩。乃至一切金刚大明教法。皆从金刚手菩萨坚固正慧三摩地出生。所有作护摩法及彼大明。乃至护摩所用物等。作啰虎顶并如仪轨所作。于二处平等相应。作护摩八百遍。即得三种金刚不坏。此名诸佛护摩难行三昧行。

如前所说是即大曼拏罗絣线法。所有絣线分量如仪轨说。既絣线已。作金刚界成曼拏罗。于曼拏罗中依法仪轨。置本尊毗卢遮那佛像及诸贤圣等。复于坛中依其方位置五贤瓶。作曼拏罗已。然后金刚阿阇梨。依法仪轨摄受弟子。既摄受已依法教授。作如是言。汝当安住金刚三业金刚萨埵加持身语心。然后引弟子入曼拏罗。当入曼拏罗时诵此大明曰。

阿(一句)亢尾(引)啰吽(引)(二)

此名一切三昧身语心金刚大明。入曼拏罗已。当授金刚大灌顶秘密智法。当想诸佛满虚空界。以妙香等而为供养。复以妙音歌咏赞叹。观想大三昧云。遍满金刚大曼拏罗安住三金刚三昧。然后金刚阿阇梨以白芥子掷弟子身。掷已当取贤瓶授与灌顶。是时弟子受灌顶时。当想金刚萨埵。得灌顶已安住最上三昧。常住毗卢遮那坚固心法。诸有所作随顺正智。修习金刚身语心业。归命三界一切贤圣。所有阿阇梨一切语言。如教奉行。彼一切秘密灌顶法。如理修习。此即一切如来三密金刚出生正法。授诸弟子大金刚义。种种秘密菩提金刚。诸佛所授广大三昧。时彼弟子受灌顶已。当发最上大欢喜心。所有一切贤圣影像住相应心。阿阇梨然可指示大曼拏罗法。授与大明文字秘密句等。复说三昧誓作如是言。

&nbsp;&nbsp;&nbsp;&nbsp;彼杀盗淫妄&nbsp;&nbsp;&nbsp;&nbsp;诸染法自性

&nbsp;&nbsp;&nbsp;&nbsp;住佛三昧者&nbsp;&nbsp;&nbsp;&nbsp;如实当了知


此名诸佛最上三昧常住法。令诸众生安住金刚相应。如理宣说一切大明句一切三摩地法。秘密大明王仪轨及余秘密甘露法。诸有行人依法作者。无上菩提而不难得。当知四圣大秘密法。是即一切秘密金刚。现女人色相安住大轮三昧。为诸众生起利益行。宣布一切金刚曼拏罗大明秘密仪轨。彼五种饮食依法而食。如是即得一切大明成就。是时阿阇梨作是说已。又复为其弟子。宣示大曼拏罗秘密行相。宣说金刚秘密句。即时口诵唵字。是即一切大明根本。于刹那间光明炽盛普照一切。此名诸佛大持明士秘密大明。亦即一切成就大三昧。亦即诸佛菩萨成就胜行。亦即安怛陀那大力精进金刚句召最上成就。曼拏罗中一切金刚事业。

&nbsp;&nbsp;&nbsp;&nbsp;住空想金刚&nbsp;&nbsp;&nbsp;&nbsp;纥哩字光明

&nbsp;&nbsp;&nbsp;&nbsp;复观想诸佛&nbsp;&nbsp;&nbsp;&nbsp;遍满虚空界

&nbsp;&nbsp;&nbsp;&nbsp;所有身语心&nbsp;&nbsp;&nbsp;&nbsp;与大明相应


此即身语心大明金刚加持秘密句。

阿亢朅所谓。

&nbsp;&nbsp;&nbsp;&nbsp;金刚手影像&nbsp;&nbsp;&nbsp;&nbsp;莲华手大光

&nbsp;&nbsp;&nbsp;&nbsp;无能胜影像&nbsp;&nbsp;&nbsp;&nbsp;安住秘密句


此即大金刚秘密句。

&nbsp;&nbsp;&nbsp;&nbsp;日轮曼拏罗&nbsp;&nbsp;&nbsp;&nbsp;中现阿閦尊

&nbsp;&nbsp;&nbsp;&nbsp;于金刚大轮&nbsp;&nbsp;&nbsp;&nbsp;现毗卢遮那

&nbsp;&nbsp;&nbsp;&nbsp;即于大轮中&nbsp;&nbsp;&nbsp;&nbsp;复现无量寿

&nbsp;&nbsp;&nbsp;&nbsp;彼诸秘密心&nbsp;&nbsp;&nbsp;&nbsp;一切秘密义

&nbsp;&nbsp;&nbsp;&nbsp;出现大光明&nbsp;&nbsp;&nbsp;&nbsp;照一切极苦


此即一切金刚秘密心。

&nbsp;&nbsp;&nbsp;&nbsp;阿字金刚杵&nbsp;&nbsp;&nbsp;&nbsp;及众金刚钩

&nbsp;&nbsp;&nbsp;&nbsp;彼一切仪轨&nbsp;&nbsp;&nbsp;&nbsp;佛菩提成就

&nbsp;&nbsp;&nbsp;&nbsp;诸有修法者&nbsp;&nbsp;&nbsp;&nbsp;诣山林旷野

&nbsp;&nbsp;&nbsp;&nbsp;及余胜方所&nbsp;&nbsp;&nbsp;&nbsp;依法而修习

&nbsp;&nbsp;&nbsp;&nbsp;彼于半月中&nbsp;&nbsp;&nbsp;&nbsp;得成就佛性

&nbsp;&nbsp;&nbsp;&nbsp;彼三十六百&nbsp;&nbsp;&nbsp;&nbsp;如须弥山量

&nbsp;&nbsp;&nbsp;&nbsp;碎微尘等数&nbsp;&nbsp;&nbsp;&nbsp;一切诸会众

&nbsp;&nbsp;&nbsp;&nbsp;彼一切皆得&nbsp;&nbsp;&nbsp;&nbsp;成菩提金刚


此即诸佛金刚大笑三昧。

&nbsp;&nbsp;&nbsp;&nbsp;金刚手大智&nbsp;&nbsp;&nbsp;&nbsp;持大语金刚

&nbsp;&nbsp;&nbsp;&nbsp;身金刚大相&nbsp;&nbsp;&nbsp;&nbsp;说紧迦啰法


此即金刚智轮四种大明。所谓三昧句三昧语言。三昧爱三昧拳等。

&nbsp;&nbsp;&nbsp;&nbsp;虚空广清净&nbsp;&nbsp;&nbsp;&nbsp;远离一切法

&nbsp;&nbsp;&nbsp;&nbsp;现圆满妙相&nbsp;&nbsp;&nbsp;&nbsp;金刚未曾有

&nbsp;&nbsp;&nbsp;&nbsp;所有一切佛&nbsp;&nbsp;&nbsp;&nbsp;普观诸众生

&nbsp;&nbsp;&nbsp;&nbsp;平等如一子&nbsp;&nbsp;&nbsp;&nbsp;诸佛所摄持

&nbsp;&nbsp;&nbsp;&nbsp;金刚手爱乐&nbsp;&nbsp;&nbsp;&nbsp;广大秘密心

&nbsp;&nbsp;&nbsp;&nbsp;令住三金刚&nbsp;&nbsp;&nbsp;&nbsp;大执金刚者

&nbsp;&nbsp;&nbsp;&nbsp;住空而观想&nbsp;&nbsp;&nbsp;&nbsp;大力妙金刚

&nbsp;&nbsp;&nbsp;&nbsp;顶戴妙宝冠&nbsp;&nbsp;&nbsp;&nbsp;五嚩拏相应

&nbsp;&nbsp;&nbsp;&nbsp;彼五处大明&nbsp;&nbsp;&nbsp;&nbsp;大金刚忿怒

&nbsp;&nbsp;&nbsp;&nbsp;若愚若智者&nbsp;&nbsp;&nbsp;&nbsp;依法而观想

&nbsp;&nbsp;&nbsp;&nbsp;彼于半月中&nbsp;&nbsp;&nbsp;&nbsp;得秘密成就

&nbsp;&nbsp;&nbsp;&nbsp;诸秘密金刚&nbsp;&nbsp;&nbsp;&nbsp;金刚歌大义

&nbsp;&nbsp;&nbsp;&nbsp;住空而观想&nbsp;&nbsp;&nbsp;&nbsp;佛大曼拏罗

&nbsp;&nbsp;&nbsp;&nbsp;吽字金刚明&nbsp;&nbsp;&nbsp;&nbsp;想三金刚等

&nbsp;&nbsp;&nbsp;&nbsp;唵字想于眼&nbsp;&nbsp;&nbsp;&nbsp;能观见一切

&nbsp;&nbsp;&nbsp;&nbsp;及见诸佛相&nbsp;&nbsp;&nbsp;&nbsp;三身胜金刚

&nbsp;&nbsp;&nbsp;&nbsp;所有饥渴等&nbsp;&nbsp;&nbsp;&nbsp;为世间大苦

&nbsp;&nbsp;&nbsp;&nbsp;修习瑜伽者&nbsp;&nbsp;&nbsp;&nbsp;彼不生思念

&nbsp;&nbsp;&nbsp;&nbsp;远离一切苦&nbsp;&nbsp;&nbsp;&nbsp;成就心金刚

&nbsp;&nbsp;&nbsp;&nbsp;毗卢尊影像&nbsp;&nbsp;&nbsp;&nbsp;一切义正句

&nbsp;&nbsp;&nbsp;&nbsp;嚩字金刚口&nbsp;&nbsp;&nbsp;&nbsp;唵字金刚眼

&nbsp;&nbsp;&nbsp;&nbsp;彼唵鑁二字&nbsp;&nbsp;&nbsp;&nbsp;安住金刚舌

&nbsp;&nbsp;&nbsp;&nbsp;一切处无住&nbsp;&nbsp;&nbsp;&nbsp;离诸苦寂静

&nbsp;&nbsp;&nbsp;&nbsp;想智金刚光&nbsp;&nbsp;&nbsp;&nbsp;即如意妙宝

&nbsp;&nbsp;&nbsp;&nbsp;随众生意愿&nbsp;&nbsp;&nbsp;&nbsp;一切所严饰


此名诸佛如意宝金刚。