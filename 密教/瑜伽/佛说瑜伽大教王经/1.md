## 佛说瑜伽大教王经卷第一

### 序品第一

如是我闻。一时世尊大遍照金刚如来。在净光天大楼阁中。彼之楼阁众宝装严清净严饰。金刚宝柱金刚铃铎。微风吹动出微妙音。复有种种殊妙供养。以金刚轮宝等而为装严。此是遍照如来种种变化所成。乃至如来大智所生诸佛。所谓阿閦佛。大宝生佛。无量寿佛。不空成就佛等。

复次于四面门。出生诸菩萨众。及诸贤圣忿怒明王。及唧吒唧致。讷多讷帝。紧羯啰紧羯哩等无数眷属。彼佛安住三摩地。常不舍大智大慈大悲。发大精进救度众生。于彼会中复有无数天龙夜叉乾闼婆阿修罗迦楼罗紧那罗摩睺罗伽人非人等无数眷属。围绕世尊大遍照金刚如来。

尔时世尊于会众中。顾视金刚手大菩萨已。放大光明普照众会。其光复还入于佛身。

尔时金刚手菩萨摩诃萨。从座而起偏袒右肩。踊跃欢喜瞻仰尊颜。掷金刚杵右膝着地。合掌恭敬作礼世尊而白佛言。何因何缘放大光明。诸佛如来若无因缘非放光明。今见此光我等众会悉皆惊怪。唯愿世尊作师子吼。为我等故而与宣说。

尔时世尊受金刚手菩萨请已。入大三摩地。其名大智变化瑜伽大教王。于一切教中最上最尊。所作之法不难成就。此金刚智大乐方便一切真实藏。善作最胜智慧方便。大乐金刚大变化金刚三摩地。

尔时世尊从三摩地出已。说瑜伽大教王经三昧曼拏罗及种种法。所谓[巾\*(穴/登)]像法观想法。持诵法作忿怒仪顾视法。三摩地法钩召法禁伏法打诸恶魔法。期克法病患法。热恼法成事法。究竟法灌顶法。阿阇梨仪相法摄受弟子法。如是种种秘密教法我今解说。汝等一切志心谛听。

尔时彼一切如来及诸菩萨。乃至众会受教而听。尔时世尊而说偈曰。

&nbsp;&nbsp;&nbsp;&nbsp;先须亲近阿阇梨&nbsp;&nbsp;&nbsp;&nbsp;所作诸法皆能成

&nbsp;&nbsp;&nbsp;&nbsp;若不亲近阿阇梨&nbsp;&nbsp;&nbsp;&nbsp;所作诸法不可就

&nbsp;&nbsp;&nbsp;&nbsp;我今说彼阇梨德&nbsp;&nbsp;&nbsp;&nbsp;汝诸菩萨及众会

&nbsp;&nbsp;&nbsp;&nbsp;应当志心而听受&nbsp;&nbsp;&nbsp;&nbsp;尊重律仪大智慧

&nbsp;&nbsp;&nbsp;&nbsp;忍辱淳直无懈怠&nbsp;&nbsp;&nbsp;&nbsp;善解密句及相应

&nbsp;&nbsp;&nbsp;&nbsp;粉坛仪式法则等&nbsp;&nbsp;&nbsp;&nbsp;能了真实十种义

&nbsp;&nbsp;&nbsp;&nbsp;施诸众生常无畏&nbsp;&nbsp;&nbsp;&nbsp;恒乐大乘秘密法

&nbsp;&nbsp;&nbsp;&nbsp;悉能了知诸外教&nbsp;&nbsp;&nbsp;&nbsp;持戒修行具律仪

&nbsp;&nbsp;&nbsp;&nbsp;通达甚深大乘法&nbsp;&nbsp;&nbsp;&nbsp;能摄秘密真实义

&nbsp;&nbsp;&nbsp;&nbsp;若能具足前仪法&nbsp;&nbsp;&nbsp;&nbsp;是故名为阿阇梨

&nbsp;&nbsp;&nbsp;&nbsp;若无慈悲行利益&nbsp;&nbsp;&nbsp;&nbsp;亦无正信心懈怠

&nbsp;&nbsp;&nbsp;&nbsp;破戒散乱不律仪&nbsp;&nbsp;&nbsp;&nbsp;见闻教法而诽谤

&nbsp;&nbsp;&nbsp;&nbsp;如是愚恶无善根&nbsp;&nbsp;&nbsp;&nbsp;不堪行法为师教

&nbsp;&nbsp;&nbsp;&nbsp;若具如前仪相法&nbsp;&nbsp;&nbsp;&nbsp;当为弟子亲教师

&nbsp;&nbsp;&nbsp;&nbsp;此可粉坛为阇梨&nbsp;&nbsp;&nbsp;&nbsp;一切教法令指授

&nbsp;&nbsp;&nbsp;&nbsp;所说密句皆能成&nbsp;&nbsp;&nbsp;&nbsp;弟子具德亦如是

&nbsp;&nbsp;&nbsp;&nbsp;常乐禅定微妙法&nbsp;&nbsp;&nbsp;&nbsp;恭敬孝顺阿阇梨

&nbsp;&nbsp;&nbsp;&nbsp;恒以供养诸贤圣&nbsp;&nbsp;&nbsp;&nbsp;云何承事阿阇梨

&nbsp;&nbsp;&nbsp;&nbsp;如见诸佛等无异&nbsp;&nbsp;&nbsp;&nbsp;常持金刚阿阇梨

&nbsp;&nbsp;&nbsp;&nbsp;当是宝生大如来&nbsp;&nbsp;&nbsp;&nbsp;如是阇梨大智海

&nbsp;&nbsp;&nbsp;&nbsp;出如意珠施大财&nbsp;&nbsp;&nbsp;&nbsp;常赞阇梨大功德

&nbsp;&nbsp;&nbsp;&nbsp;勿见过失及谤毁&nbsp;&nbsp;&nbsp;&nbsp;如是尊重得法成

&nbsp;&nbsp;&nbsp;&nbsp;违法轻慢终不就&nbsp;&nbsp;&nbsp;&nbsp;若人蓦踏于师影

&nbsp;&nbsp;&nbsp;&nbsp;彼人坏塔罪无异&nbsp;&nbsp;&nbsp;&nbsp;所作所求皆不成

&nbsp;&nbsp;&nbsp;&nbsp;诸佛贤圣皆不许&nbsp;&nbsp;&nbsp;&nbsp;勿令毁谤阿阇梨

&nbsp;&nbsp;&nbsp;&nbsp;乃至梦中亦不得&nbsp;&nbsp;&nbsp;&nbsp;若有愚痴谤阇梨

&nbsp;&nbsp;&nbsp;&nbsp;常被诸魔来惊怪&nbsp;&nbsp;&nbsp;&nbsp;如是恶业愚痴人

&nbsp;&nbsp;&nbsp;&nbsp;智者宜应常远离&nbsp;&nbsp;&nbsp;&nbsp;所说地狱阿鼻等

&nbsp;&nbsp;&nbsp;&nbsp;堕彼地狱无出期&nbsp;&nbsp;&nbsp;&nbsp;谤阿阇梨获此果

&nbsp;&nbsp;&nbsp;&nbsp;是故志心求菩提&nbsp;&nbsp;&nbsp;&nbsp;供养承事阿阇梨

&nbsp;&nbsp;&nbsp;&nbsp;恭敬尊重常孝顺&nbsp;&nbsp;&nbsp;&nbsp;能施难思最上果

### 曼拏罗品第二

尔时世尊大遍照金刚如来。顾视众会已。入大瑜伽智变化最上秘密金刚三摩地。从定出已。佛告金刚手大菩萨。汝今谛听。金刚手此瑜伽大教王经大曼拏罗王。一切曼拏罗中最上最尊。其名大智光明藏金刚能成曼拏罗。若复有人。于此曼拏罗中受灌顶者。彼人当受一切曼拏罗中灌顶法。

佛告金刚手菩萨。若复有人见此曼拏罗中五色粉彼人得恭敬供养一切如来。若复有人入此曼拏罗中。彼人如入诸佛刹中。得一切如来授成佛记。时阿阇梨先用结界法。依法仪则拥护己身。及用一切庄严之具。严饰其身然后作忿怒。顾视本身忿怒明王。右手掷金刚杵。左手执金刚铃振动。作金刚步旋绕而行曼拏罗地。口诵吽字然后告言。我今发遣一切诸魔乃至天人阿修罗等。言已复想本身如忿怒明王。即诵此真言曰。

呵波娑兰睹跋晚多(一)曳(引)枳[啣-止+山]祢(引)嚩(引)酥啰(二)药叉啰(引)叉娑(三)必隶(二合)多必舍(引)左(四)阿波三摩(二合引)啰部(引)多(五)拏(引)枳儞(引)乌娑多(二合引)啰迦(六)摩贺罗哥(七)摩贺里迦(引)(八)摩贺(引)哩提(二合)迦(引)讷左啰(九)钵哩沙(二合)那(引)誐噜拏紧那啰(十)紧布噜沙满怛啰悉驮(引)(十一)阿怛啰(二合)必哩(二合)体尾(引)钵啰(二合)祢(引)世(十二引)阿目迦(引)左(引)哩曳(二合)拏(十三)阿目迦室舍写(十四)三冒地波哩布兰拏(二合)阿哩汤(二合)(十五)萨哩嚩(二合)萨埵(十六)阿努怛啰倪也(二合)曩逻婆呬(引)都(十七)阿目迦曼拏罗啰(引)惹(引)曩(十八)摩(引)里诘多摩夜(二合)弥底(十九)怛祢(引)嚩讷嚩(二合)日啰(二合)达啰(引)倪也(二合)率噜(二合)埵(引)(二十)尸竭啰弥(引)嚩(引)波讫啰(二合)摩多(二十一)踰(引)曩钵讫啰(二合)摩底(二十二)怛写嚩日啰(二合)播(引)尼(二十三)钵啰(二合)入嚩(二合)里多(二十四)酤必多吽哥(引)啰嚩那曩(二十五)阿(引)祢(引)钵多(二合)钵啰(二合)必帝(二合)曩(二十六)摩贺(引)倪也(二合引)曩嚩日哩(二合)拏(二十七)谋(引)哩驮曩(三合)设多驮(引)(二十八)尾羯哩(引)欲哩底(二十九)

时阿阇梨诵此真言三遍已。如前作金刚步旋绕而行。结界发遣诸魔成金刚地。然后行如左舞踏势及右舞踏势。每舍珂曼拏罗势。平足立势龟步势。金刚嚩日噜咄羯哩沙拏势。翘足舞势旋网舞势。师子步势师子变身势。金刚锁势金刚索势。金刚忿怒势金刚钩势。金刚舞势金刚陪啰嚩势。金刚吠多梨步势金刚骨朵势。拶睹哩目珂地瑟吒那步。金刚军拏梨步。幻化步金刚塞怖吒步。大力钩步金刚牙步。金刚笑步金刚铃步。复作持剑势持金刚势持轮势持杵势持幡势持索势持莲华势持扙势作无畏势持钩势持牌势持枪势持弓势挽弓势射箭势。持频尼波罗旋绕而行势。施愿势持烁讫帝势。持羯诺野势顶礼势。入定势金刚坐势。莲花坐势结跏趺坐势。无畏坐势贤坐势。蹲坐势戏坐势。现前势背向势。时阿阇梨作如是一一行步坐势已。用无边无能胜明王。乃至大力明王等。即依法作橛打曼拏罗地。围结界十方如是作已。复想曼拏罗地即成金刚地遍满炽盛。如是观想已。时阿阇梨即称己名同诵吽字。如是微妙字于一切教中最上最尊。然后以本真言依法祈请地天。真言曰。

怛网(二引)祢(引)尾娑(引)叱部多(引)悉(一)萨哩嚩(二合)没驮(引)努多(引)以曩(引)(二)左哩也(二合引)那野尾试(引)尸(引)数(三)部(引)弥播(引)啰弥多(引)苏左(四)萨哩嚩(二合)悉提钵啰(二合)没哩(二合)[亭\*夜](引切身)哩汤(二合五)曼拏兰左隶(引)珂夜(引)藐憾(六)

时阿阇梨诵此真言三遍已。运至诚心复请召诸佛如来。真言曰。

三满多(引)诃囒睹[牟\*含](引)没驮(一)迦(引)噜拏呬多际怛萨(二)部(引)弥(引)波哩仡啰(二合)贺迦(引)哩也(二合三)萨补怛赖(二合)萨贺阿(引)誐摩(四)

时阿阇梨诵此真言三遍已。于曼拏罗地中间。以涂香作圆相曼拏罗。作此曼拏罗时。当诵大轮明王真言然后请召诸佛贤圣。献大种种殊妙供养。祈求诸佛而作欢喜。时阿阇梨出曼拏罗外于十方出生。然后弟子经宿入于曼拏罗中。依法作拥护以香水灌顶。复用涂香涂于心中。想已心中羯磨杵。右手系拥护线。与齿木揩牙。地铺吉祥草。加持已安座而坐。时阿阇梨与弟子受三归依。忏悔罪障回向发愿。乃至弟子以身命布施发大菩提心。即说三归伽陀曰。

&nbsp;&nbsp;&nbsp;&nbsp;我今归敬于三宝&nbsp;&nbsp;&nbsp;&nbsp;我佛旷劫超三有

&nbsp;&nbsp;&nbsp;&nbsp;妙法能除烦恼根&nbsp;&nbsp;&nbsp;&nbsp;获成圣众离欲尊

&nbsp;&nbsp;&nbsp;&nbsp;我昔所作诸罪业&nbsp;&nbsp;&nbsp;&nbsp;今对三宝至诚忏

&nbsp;&nbsp;&nbsp;&nbsp;回施功德利群生&nbsp;&nbsp;&nbsp;&nbsp;誓愿求证菩提果

时受法弟子诵此伽陀满三遍已。阿阇梨复为弟子。随力随意开导说法。令彼至诚发大菩提心。然后如前依法。作于供养发送贤圣。

时弟子于曼拏罗地右胁而卧。于其梦中必见境像。第二日阿阇梨用鲜净五色线絣曼拏罗。时阿阇梨观想其线。即真法界性遍照自性王如来。即一切如来藏。法界清净故离诸尘垢能净众生界。所用五色粉即五如来。观想已。阿阇梨先下粉。然后令弟子同作第一结界地。第二与弟子受三归。第三令弟子入曼拏罗。第四作发送法。其曼拏罗有三品法。上品千肘量。中品五百肘。下品五肘乃至二肘一肘。其相四方作四门四楼。中心作八辐轮安置遍照如来。东方安阿閦佛南方安宝生佛。西方安无量寿佛。北方安不空成就佛。复次于轮四隅安四亲近菩萨。东北隅安佛眼菩萨。东南隅安摩摩枳菩萨。西南隅安白衣菩萨。西北隅安多罗菩萨。复次于第二重曼拏罗安四菩萨。东方安萨埵金刚菩萨。南方宝金刚菩萨。西方法金刚菩萨。北方羯磨金刚菩萨。复次于曼拏罗四隅安四菩萨。东北隅安尊那菩萨。东南隅安宝光菩萨。西南隅安颦眉菩萨。西北隅安金刚锁菩萨。复次于第三重曼拏罗安十六大菩萨。东方位安四菩萨。慈氏菩萨妙吉祥菩萨香象菩萨智幢菩萨。南方位安四菩萨。贤护菩萨海意菩萨无尽意菩萨辩积菩萨。复次西方位安四菩萨。得大势至菩萨灭一切罪障菩萨破诸忧闇菩萨炽盛光菩萨。复次北方位安四菩萨。月光菩萨甘露光菩萨虚空藏菩萨除盖障菩萨。复次于曼拏罗东门安。焰鬘得迦明王。南门安钵啰研得迦明王。西门安钵讷鬘得迦明王。北门安尾觐难得迦明王。复次于其四隅安四明王。东北隅安不动尊明王。东南隅安吒枳明王。西南隅安儞罗难拏明王。西北隅安大力明王。复次于外曼拏罗外四隅中。各安置一金刚杵。内第一轮用白粉。画第二重曼拏罗用黄白青三色粉。画第三重曼拏。罗用五色粉。如是作大曼拏罗已。然后为弟子受灌顶法。

复次别作二重曼拏罗。四方作四门。中心画八叶莲花。于彼莲花内东位安金刚杵。南位安宝。西位安莲花。北位安剑。如是作曼拏罗已。阿阇梨即自沐浴洁净斋戒。种种装严于身。时用阏伽瓶盛满香水。插诸花果枝叶。以鲜净衣盖阏伽瓶。阿阇梨依法加持其瓶。入五宝五药五谷香水充满。第一阏伽瓶名最胜瓶即是本尊。余有四瓶是即四亲近菩萨及诸护门。明王亦各有阏伽瓶。若不随诸贤圣位安置瓶者。只置五瓶。当用一切成就真言加持阏伽瓶。以阏伽水洒净诸众生然后献香花灯涂及种种饮食出生供养。复次于曼拏罗四隅。各安一阏伽瓶。第一最胜瓶安置曼拏罗心中。时阿阇梨以金刚钩本印及诵真言。请召诸佛如来入于曼拏罗时。阿阇梨复想献座。诸佛如来于曼拏罗内。各处本位而坐。复次想曼拏罗外。以金刚橛钉之而成结界。即用阏伽水香花等供养。各结本印。时阿阇梨赞叹诸贤圣。振金刚铃献种种音乐已。劳谢诸佛贤圣告言。我今求一切成就法言已。令弟子入曼拏罗内时。阿阇梨即诵五如来秘密真言。安置弟子身分五处。真言曰。

唵(引)(一)[口\*爾](人际反)曩尔(入)俱(半音二)

唵(引)(一)嚩日啰(二合)特哩(二合)俱(半音二)

唵(引)(一)啰怛曩(二合)特哩(二合)俱(半音二)

唵(引一)阿噜力俱(半音二)

唵(引一)钵啰(二合)倪也(二合)特哩(二合)俱(半音二)

如是真言等各结本印。安彼弟子五处以作甲胄。时阿阇梨以帛覆弟子面。引至坛前诵此伽陀曰。

壹难睹曼拏朗娑(引)囕(一)嚩日啰(二合)倪也(二合)那写钵啰(二合引)钵曩(二)钵啰(二合)吠(引)始睹摩夜(引)室赊(三)萨哩嚩(二合)怛他(引)誐旦补囕(四)

诵此伽陀已。时令弟子结萨埵金刚印。抛花于曼拏罗中。诵此真言曰。

唵(引)(一)钵啰(二合)帝(引)蹉嚩日啰(二合)呼(二)

诵此真言已与去除覆面帛。复诵此伽陀曰。

壹难怛怛曼拏罗钵舍(一)室啰(二合)驮(引)昧遨那味(引)那左(二)没驮晚舍酤路半那(引)(三)母捺啰(二合)满怛[口\*賴](二合)啰提瑟致(二合)旦(四)三半帝(引)萨哩嚩(二引)悉提(引)曩(五)三摩夜(引)机噜(二合引)婆尾设底(六)嚩日啰(二合)钵讷摩(二合引)屹啰(二合)逻里旦(引)(七)满底哩(二合引)沙嚩(二合引)啰(引)达曩酤噜(八)阿泥那纥哩(二合)那曳(引)那拽舍嚩日啰(二合)钵旦底(九)

诵伽陀已令弟子抛花。花落之处当为本尊。以香花灯涂。衣服幢幡伞盖印尘等殊妙供养。复用微妙音乐吉祥偈赞。时阿阇梨先用最胜阏伽瓶。与弟子灌顶销除尘垢。后与四亲近阏伽瓶灌顶已复。诵吉祥偈赞告弟子言。

&nbsp;&nbsp;&nbsp;&nbsp;我今振铃诸佛前&nbsp;&nbsp;&nbsp;&nbsp;诸佛遍满如芥子

&nbsp;&nbsp;&nbsp;&nbsp;诸佛受持阏伽瓶&nbsp;&nbsp;&nbsp;&nbsp;施汝灌顶妙法门

&nbsp;&nbsp;&nbsp;&nbsp;心曼拏罗真实智&nbsp;&nbsp;&nbsp;&nbsp;如是观想无相法

&nbsp;&nbsp;&nbsp;&nbsp;汝今顶受此法门&nbsp;&nbsp;&nbsp;&nbsp;永出尘劳生死界

时阿阇梨诵此吉祥赞已。示于弟子设逻哥轮螺金刚杵经法。乃至金银等物。皆为除彼盖障。若无设逻哥等物。当结噜必尼印示与弟子。然后与三昧法。三昧真言曰。

阿[寧\*也](切身)钵啰(二合)勃哩(二合)底但网(二合)嚩蹉(一)[口\*爾](引)尾帝(引)哩驮(二合)悉体(二合)毗萨那(引)(二)萨达哩摩(二合)冒提唧旦左(三)阿(引)左(引)哩也(二合)摩嚩摩[寧\*也](切身)那(引)(四)嚩日啰(二合)婆(引)底哩(二合)数遨啰藐(五)讷瑟鹐(二合)昧帝哩(二合)尾啰(引)誐多(引)(六)钵啰(二合)那(引)[寧\*也]必帝(引)嚩蹉(七)那迦(引)哩也(二合)昧羯那(引)左那(八)伊帝(引)那讫哩(二合)帝(引)那吠没驮(引)(九)那啰哥机噜(二合引)播(引)多(引)野帝帝(十)

时阿阇梨诵此三昧真言已。劝化弟子令施财宝以报师恩。或金银琉璃摩尼真珠珊瑚琥珀乃至身命等。复说颂曰。

&nbsp;&nbsp;&nbsp;&nbsp;弟子应当行孝顺&nbsp;&nbsp;&nbsp;&nbsp;报荷阇梨令欢喜

&nbsp;&nbsp;&nbsp;&nbsp;师若欢喜法得成&nbsp;&nbsp;&nbsp;&nbsp;此外世间无有尊

时弟子闻此颂已。从座而起供养诸佛及阿阇梨。然后阿阇梨依法作护摩。其护摩供养物。持诵观想法。依息灾增益等仪。供养诸佛贤圣。然后发送贤圣及三世诸佛已。收彼坛中五色粉。弃掷江河中。于彼曼拏罗地以瞿摩夷涂之。曼拏罗所用之物。尽施阿阇梨弟子不得受。若有受者当破三昧。唯阿阇梨随意受用。

### 真言品第三

尔时世尊大遍照金刚如来。复入转真言轮金刚三摩地。从此三摩地出已。告金刚手大菩萨言。汝今谛听。今此真言精妙字。为汝演说志心受持。时金刚手菩萨。合掌向佛而白佛言。世尊善说善逝善说。为利益一切众生故。尔时世尊即说大遍照金刚如来根本真言曰。

唵(引)阿(引)

复说阿閦如来真言曰。

唵(引)吽(引)

宝生如来真言曰。

唵(引)怛囕(二合)

无量寿如来真言曰。

唵(引)纥唎(二合)

不空成就如来真言曰。

唵(引)亢(引)

佛眼菩萨真言曰。

唵(引)誐誐那路左儞(引)吽(引)

摩摩枳菩萨真言曰。

唵(引)枳哩枳哩摩(引)摩计吽(引)

白衣菩萨真言曰。

唵(引)羯致(引)尾羯致(引)(一)儞羯致(引一)羯鹐羯致(引)(二)羯噜吒尾哩曳(二合引)娑嚩(二合引)贺(引三)

多罗菩萨真言曰。

唵(引)多(引)哩(引)咄多(引)哩(引)(一)咄哩(引)娑嚩(二合引)贺(引)(二)

萨埵金刚菩萨真言曰。

唵(引)萨埵嚩日哩(二合)吽(引)

宝金刚菩萨真言曰。

唵(引)啰怛曩(二合)嚩日哩(二合引)吽(引)

法金刚菩萨真言曰。

唵(引)达哩摩(二合)嚩日哩(二合引)吽(引)

羯磨金刚菩萨真言曰。

唵(引)羯哩摩(二合)嚩日哩(二合引)吽(引)

尊那菩萨真言曰。

唵(引)左隶祖隶(引)(一)尊祢(引)娑嚩(二合引)贺(引)(二)

宝光菩萨真言曰。

唵(引)啰怛努(二合)勒计(二合引)(一)啰怛曩(二合)入嚩(二合引)哩儞(引)娑嚩(二合引)贺(引二)

颦眉菩萨真言曰。

唵(引)勃哩(二合)酤致(引)勃陵(二合引)

金刚锁菩萨真言曰。

唵(引)嚩日啰(二合)室哩(二合)朅里(引)(一)吽(引)发吒(半音)娑嚩(二合引)贺(引二)

慈氏菩萨真言曰。

唵(引)昧(引)

妙吉祥菩萨真言曰。

唵(引)蒙。

普贤菩萨真言曰。

唵(引)三满多跋捺啰(二合)吽(引)

香象菩萨真言曰。

唵(引)巘驮贺悉帝(二合)儞(引)吽(引)

智幢菩萨真言曰。

唵(引)倪也(二合引)那计(引)睹(一)倪也(二合引)那摩底吽(引)(二)

贤护菩萨真言曰。

唵(引)跋捺啰(二合)嚩底(一)跋捺啰(二合)播(引)罗吽(引)(二)

海意菩萨真言曰。

唵(引)娑(引)誐哩(引)(一)摩贺(引)娑(引)誐哩(引)吽(引)(二)

无尽意菩萨真言曰。

唵(引)恶叉曳(引)(一)吽吽(引)(二)恶叉野羯哩摩(二合引)嚩啰拏(三)尾输达儞(引)娑嚩(二合引)贺(引)

辩积菩萨真言曰。

唵(引)钵啰(二合)底婆(引)儞(引)(一)钵啰(二合)底婆(引)那酤致(引)吽(引)(二)

得大势至菩萨真言曰。

唵(引)娑他(二合引)弭(引)(一)摩贺(引)娑他(二合引)弭(引)(二)娑他(二合引)摩嚩底娑嚩(二合引)贺(引)(三)

除一切罪障菩萨真言曰。

唵(引)萨哩嚩(二合引)播(引)野惹呬(引)(一)萨哩嚩(二合引)播(引)野输(引)驮儞(引)吽(引)(二)

破一切忧闇菩萨真言曰。

唵(引)萨哩嚩(二合引)输(引)哥怛谟(一)儞哩伽(二合引)怛那末底吽(引)(二)

炽盛光菩萨真言曰。

唵(引)惹(引)里儞(引)(一)摩贺(引)惹(引)里儞(引)吽(引)(二)

善财菩萨真言曰。

唵(引)酥达那室哩(二合引)野吽(引)

月光菩萨真言曰。

唵(引)赞捺哩(二合引)酥赞捺哩(二合引)(一)赞捺啰(二合)咩(引)嚩噜吉帝娑嚩(二合引)贺(引)(二)

甘露光菩萨真言曰。

唵(引)阿弭多钵啰(二合)毗(引)(一)阿弭多末底吽(引二)

虚空藏菩萨真言曰。

唵(引)誐誐儞(引)(一)誐誐那嚩啰噜左儞(引)吽(引)(二)

除盖障菩萨真言曰。

唵(引)萨哩嚩(二合引)儞(引)嚩啰拏尾瑟刚(二合)鼻尼吽(引)

复说焰鬘得迦明王真言曰。

唵(引)焰鬘(引)得迦吽(引)

钵啰(二合)研得迦明王真言曰。

唵(引)钵啰(二合)研得迦吽(引)

钵讷鬘得迦明王真言曰。

唵(引)钵讷鬘得迦吽(引)

尾觐难得迦明王真言曰。

唵(引)阿密哩(二合)多军拏里(一)尾觐难(二合引)得迦吽(引)(二)

不动尊明王真言曰。

唵(引)阿左罗吽(引)贺(引)

吒枳明王真言曰。

唵(引)吒枳吽(引)[口\*弱](仁作反)

儞罗难拏明王真言曰。

唵(引)儞(引)罗难拏(一)摩贺(引)难拏吽(引)(二)

大力明王真言曰。

唵(引)骨噜驮那吽(引)[口\*弱](上同)

如是等诸大菩萨及大明王精妙字真言。安曼拏罗中。如是所说无数俱胝精妙字等。从三摩地生。时阿阇梨依法观想已。用金刚钩印请召诸佛如来。用金刚印请召诸菩萨及诸贤圣。用结轮印请召诸明王。用结索印请召诸唧吒唧致。用结钩印请召讷多讷帝等。此是瑜伽大教王请召仪则。