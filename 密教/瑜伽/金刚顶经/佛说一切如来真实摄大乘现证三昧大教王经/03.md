## 佛说一切如来真实摄大乘现证三昧大教王经卷第三

### 金刚界大曼拏罗广大仪轨分第一之三

尔时世尊。复入妙吉祥大菩萨三昧。出生法加持金刚三摩地。此名一切如来大智慧三昧。即一切如来心。从自心出。说是大明曰。

嚩日啰(二合)底(引)刹拏(二合一句)

才出一切如来心时。即彼如是具德持金刚者。成大慧剑。为出现已。即入世尊大毗卢遮那如来心。合为一体。从是出现金刚剑相。住佛掌中。然后从彼金刚剑相中。出一切世界极微尘量等如来像。起一切如来大智慧。等以一切佛神通游戏。于一切世界广施作已。彼妙吉祥性。于金刚萨埵三摩地。妙坚牢故合为一体。出生妙吉祥大菩萨身。住世尊大毗卢遮那如来心。说此颂曰。

&nbsp;&nbsp;&nbsp;&nbsp;大哉一切大觉尊&nbsp;&nbsp;&nbsp;&nbsp;即我名为妙音声

&nbsp;&nbsp;&nbsp;&nbsp;由彼正慧无色故&nbsp;&nbsp;&nbsp;&nbsp;是故音声而可得


是时妙吉祥大菩萨身。从世尊心下。于一切如来右月轮中。如理而住。复请教示。

尔时世尊即入一切如来大智慧金刚三摩地。以一切如来断结使三昧。于普尽无余诸有情界。令断诸苦悉获利益。及得一切适悦快乐。乃至得一切如来随顺音声大慧圆满最上悉地。即以金刚剑。授与妙吉祥大菩萨双手掌中。时诸如来。即为立名号金刚慧。以金刚慧灌顶法而为灌顶。

尔时金刚慧菩萨摩诃萨。即以所授彼金刚剑。向一切如来作挥斫相。说此颂曰。

&nbsp;&nbsp;&nbsp;&nbsp;此是一切大觉尊&nbsp;&nbsp;&nbsp;&nbsp;般若波罗蜜多理

&nbsp;&nbsp;&nbsp;&nbsp;能断一切胜怨敌&nbsp;&nbsp;&nbsp;&nbsp;灭除一切诸罪垢


尔时世尊。复入起平等心转法轮大菩萨三昧。出生法加持金刚三摩地。此名一切如来大轮三昧。即一切如来心。从自心出。说是大明曰。

嚩日啰(二合)呬(引)睹(一句)

才出一切如来心时。即彼如是具德持金刚者。成金刚界大曼拏罗等一切如来曼拏罗。为出现已。即入世尊大毗卢遮那如来心。合为一体。从是出现金刚轮相。住佛掌中。然后从彼金刚轮相中。出一切世界极微尘量等如来像。乃起平等心转妙法轮。等以一切佛神通游戏。于一切世界广施作已。而彼起平等心转法轮性。于金刚萨埵三摩地。妙坚牢故合为一体。出生起平等心转法轮大菩萨身。住世尊大毗卢遮那如来心。说此颂曰。

&nbsp;&nbsp;&nbsp;&nbsp;大哉金刚所成轮&nbsp;&nbsp;&nbsp;&nbsp;即我金刚最上法

&nbsp;&nbsp;&nbsp;&nbsp;由才发起平等心&nbsp;&nbsp;&nbsp;&nbsp;即转无上妙法轮


是时起平等心转法轮大菩萨身。从世尊心下。于一切如来左月轮中如理而住。复请教示。

尔时世尊。即入一切如来大轮金刚三摩地。以一切如来大曼拏罗三昧。于普尽无余诸有情界。悉令入于不退转轮获诸利益。及得一切适悦快乐。乃至得一切如来转正法轮最上悉地胜妙之相。即以金刚轮。授与起平等心转法轮大菩萨双手掌中。时诸如来。即为立名号金刚场。以金刚场灌顶法而为灌顶。

尔时金刚场菩萨摩诃萨。以彼金刚轮。安立一切如来不退转性。说此颂曰。

&nbsp;&nbsp;&nbsp;&nbsp;此是一切大觉尊&nbsp;&nbsp;&nbsp;&nbsp;一切诸法清净者

&nbsp;&nbsp;&nbsp;&nbsp;金刚不退转大轮&nbsp;&nbsp;&nbsp;&nbsp;此即名为菩提场


尔时世尊。复入无言大菩萨三昧。出生法加持金刚三摩地。即一切如来心。从自心出。说是大明曰。

嚩日啰(二合)婆(引)沙(一句)

才出一切如来心时。即彼如是具德金刚手。成一切如来法文字。为出现已。即入世尊大毗卢遮那如来心。合为一体。从是出现金刚念诵之像。住佛掌中。然后从彼金刚念诵像中。出一切世界极微尘量等如来像。放一切如来法光明。等以一切佛神通游戏。于一切世界广施作已。彼法自性性。于金刚萨埵三摩地。妙坚牢故合为一体。出生无言大菩萨身。住世尊大毗卢遮那如来心。说此颂曰。

&nbsp;&nbsp;&nbsp;&nbsp;大哉自然大秘密&nbsp;&nbsp;&nbsp;&nbsp;我说此为秘密语

&nbsp;&nbsp;&nbsp;&nbsp;如理宣说正法门&nbsp;&nbsp;&nbsp;&nbsp;所说语言离戏论


是时无言大菩萨身。从世尊心下。于一切如来后月轮中。如理而住。复请教示。

尔时世尊。即入一切如来秘密语金刚三摩地。以一切如来语念诵三昧。于普尽无余诸有情界。悉令获得语密成就。及得一切适悦快乐。乃至得一切如来语秘密性最上悉地。即以金刚念诵像。授与无言大菩萨双手掌中。时诸如来。即为立名号金刚语。以金刚语灌顶法而为灌顶。

尔时金刚语菩萨摩诃萨。即以金刚念诵像。与一切如来谈论。说此颂曰。

&nbsp;&nbsp;&nbsp;&nbsp;此是一切大觉尊&nbsp;&nbsp;&nbsp;&nbsp;名为金刚真念诵

&nbsp;&nbsp;&nbsp;&nbsp;而彼一切佛如来&nbsp;&nbsp;&nbsp;&nbsp;是速成就大明者


此是金刚大法性智。一切如来转大轮智。一切如来随转论轮戏论之智。一切如来大智大士。

尔时世尊。复入一切如来巧业大菩萨三昧。出生羯磨加持金刚三摩地。此名一切如来羯磨三昧。即一切如来心。从自心出。说是大明曰。

嚩日啰(二合)羯哩摩(二合一句)

才出一切如来心时。以一切羯磨平等智。于金刚萨埵三摩地善通达故。即彼如是具德持金刚者。成一切如来羯磨光明。为出现已。以是光明遍照一切世界。混成一切如来大羯磨界。而彼普尽一切如来大羯磨界。即入世尊大毗卢遮那如来心。合为一体。从是出生大羯磨金刚像。周遍一切虚空界量。住佛掌中。然后从彼大羯磨金刚像中。出一切世界极微尘量等如来像。广作一切胜事业。等以一切佛神通游戏。于一切世界广施作已。彼一切如来无边事业性。于金刚萨埵三摩地。妙坚牢故合为一体。出生一切如来巧业大菩萨身。住世尊大毗卢遮那如来心。说此颂曰。

&nbsp;&nbsp;&nbsp;&nbsp;大哉诸佛妙不空&nbsp;&nbsp;&nbsp;&nbsp;而我一切事业多

&nbsp;&nbsp;&nbsp;&nbsp;无功用心作佛事&nbsp;&nbsp;&nbsp;&nbsp;此即能转金刚业


是时一切如来巧业大菩萨身。从世尊心下。于一切如来前月轮中。如理而住。复请教示。

尔时世尊即入一切如来不空金刚三摩地。以一切如来转大供养无量不空一切事业广大仪轨。于普尽无余诸有情界。令得一切事业成就。及得一切适悦快乐。乃至得一切如来金刚事业性神境智通最上悉地殊胜之果。即以彼羯磨金刚杵一切羯磨转轮一切如来金刚羯磨灌顶。授与一切如来金刚巧业大菩萨双手掌中。时诸如来。即为立名号金刚尾湿嚩。以金刚尾湿嚩灌顶法而为灌顶。

尔时金刚尾湿嚩菩萨摩诃萨。以彼羯磨金刚杵安自心已。即安立一切如来住巧业性。说此颂曰。

&nbsp;&nbsp;&nbsp;&nbsp;此是一切大觉尊&nbsp;&nbsp;&nbsp;&nbsp;善作最上妙巧业

&nbsp;&nbsp;&nbsp;&nbsp;今得授于我掌中&nbsp;&nbsp;&nbsp;&nbsp;于巧业中安巧业


尔时世尊。复入极难敌精进大菩萨三昧。出生羯磨加持金刚三摩地。此名一切如来善护三昧。即一切如来心。从自心出说是大明曰。

嚩日啰(二合)荦(力角切下同)叉(一句)

才出一切如来心时。即彼如是具德金刚手。成坚固甲胄。为出现已。即入世尊大毗卢遮那如来心。合为一体。从是出生大金刚甲胄像。住佛掌中。然后从彼金刚甲胄像中。出一切世界极微尘量等如来像。作一切如来善护广大仪轨事业。等以一切佛神通游戏。广施作已。彼极难敌精进性。于金刚萨埵三摩地。妙坚牢故合为一体。出生极难敌精进大菩萨身。住世尊大毗卢遮那如来心。说此颂曰。

&nbsp;&nbsp;&nbsp;&nbsp;大哉我此精进铠&nbsp;&nbsp;&nbsp;&nbsp;极坚固我坚固身

&nbsp;&nbsp;&nbsp;&nbsp;由坚固性本无身&nbsp;&nbsp;&nbsp;&nbsp;故金刚身胜所作


是时极难敌精进大菩萨身。从世尊心下。于一切如来右月轮中。如理而住。复请教示。

尔时世尊。即入一切如来坚固金刚三摩地。以一切如来精进波罗蜜多三昧。于普尽无余诸有情界。救拔利益。悉令获得适悦快乐。乃至得一切如来妙金刚身最上悉地殊胜之果。即以金刚甲胄。授与极难敌精进大菩萨双手掌中。时诸如来。即为立名号金刚慈友。以金刚慈友灌顶法而为灌顶。

尔时金刚慈友菩萨摩诃萨。即以金刚甲胄。于一切如来作胜被甲。说此颂曰。

&nbsp;&nbsp;&nbsp;&nbsp;此是一切大觉尊&nbsp;&nbsp;&nbsp;&nbsp;最上大慈胜甲胄

&nbsp;&nbsp;&nbsp;&nbsp;坚固精进大护身&nbsp;&nbsp;&nbsp;&nbsp;此即名为大慈友


尔时世尊。复入摧诸魔大菩萨三昧。出生羯磨加持金刚三摩地。此名一切如来方便三昧。即一切如来心。从自心出。说是大明曰。

嚩日啰(二合)药叉(一句)

才出一切如来心时。即彼如是具德持金刚者。成金刚大牙器仗。为出现已。即入世尊大毗卢遮那如来心。合为一体。从是出生金刚牙像。住佛掌中。然后从彼金刚牙像中。出一切世界极微尘量等如来像。作一切如来暴怒调伏等事。以一切佛神通游戏。广施作已。彼摧诸魔性。于金刚萨埵三摩地。妙坚牢故合为一体。出生摧诸魔大菩萨身。住世尊大毗卢遮那如来心。说此颂曰。

&nbsp;&nbsp;&nbsp;&nbsp;大哉我此大方便&nbsp;&nbsp;&nbsp;&nbsp;是即诸佛悲愍者

&nbsp;&nbsp;&nbsp;&nbsp;由众生利寂静故&nbsp;&nbsp;&nbsp;&nbsp;乃现暴怒诸所作


是时摧诸魔大菩萨身。从世尊心下。于一切如来左月轮中。如理而住。复请教示。

尔时世尊即入一切如来极忿金刚三摩地。以一切如来能调难调三昧。于普尽无余诸有情界。施大无畏。悉令获得适悦快乐。乃至得一切如来大方便神境智通最上悉地殊胜之果。即以金刚大牙器仗。授与摧诸魔大菩萨双手掌中。时诸如来。即为立名号金刚暴怒。以金刚暴怒灌顶法而为灌顶。

尔时金刚暴怒菩萨摩诃萨。即以所授金刚大牙器仗安自口中。向一切如来作恐怖相。说此颂曰。

&nbsp;&nbsp;&nbsp;&nbsp;此是一切大觉尊&nbsp;&nbsp;&nbsp;&nbsp;能调一切极难调

&nbsp;&nbsp;&nbsp;&nbsp;大利金刚牙器仗&nbsp;&nbsp;&nbsp;&nbsp;大悲方便心所生


尔时世尊。复入一切如来拳大菩萨三昧。出生羯磨加持金刚三摩地。此名一切如来身语心金刚缚三昧。即一切如来心。从自心出说是大明曰。

嚩日啰(二合)散提(引一句)

才出一切如来心时。即彼如是具德持金刚者。成一切如来一切印缚。为出现已。即入世尊大毗卢遮那如来心。合为一体。从是出生金刚缚像。住佛掌中。然后从彼金刚缚像中。出一切世界极微尘量等如来像。于一切世界普印一切如来智等及一切如来神通游戏。广施作已。彼一切如来拳妙缚性。于金刚萨埵三摩地。妙坚牢故合为一体。出生一切如来拳大菩萨身。住世尊大毗卢遮那如来心。说此颂曰。

&nbsp;&nbsp;&nbsp;&nbsp;大哉我妙坚固缚&nbsp;&nbsp;&nbsp;&nbsp;即我三昧坚固身

&nbsp;&nbsp;&nbsp;&nbsp;以一切愿悉成就&nbsp;&nbsp;&nbsp;&nbsp;彼解脱者乃为缚


是时一切如来拳大菩萨身。从世尊心下。于一切如来后月轮中。如理而住。复请教示。

尔时世尊即入一切如来缚三昧金刚三摩地。以一切如来印缚三昧。于普尽无余诸有情界悉令获得一切如来贤圣加持一切愿成就。及得一切适悦快乐。乃至得一切如来一切智。智印主最上悉地殊胜之果。即作金刚缚相。授与一切如来拳大菩萨双手掌中。时诸如来。即为立名号金刚拳。以金刚拳灌顶法而为灌顶。

尔时金刚拳菩萨摩诃萨。即以金刚缚。于一切如来作妙缚相。说此颂曰。

&nbsp;&nbsp;&nbsp;&nbsp;此是一切大觉尊&nbsp;&nbsp;&nbsp;&nbsp;秘密印缚大坚固

&nbsp;&nbsp;&nbsp;&nbsp;以一切佛速成就&nbsp;&nbsp;&nbsp;&nbsp;不越金刚大三昧


此是一切如来供养广大羯磨仪轨大精进坚固甲胄。一切如来大方便一切即智。一切如来大羯磨大士。

尔时世尊阿閦如来。以世尊大毗卢遮那如来及一切如来智所成已。印一切如来智故。即入金刚婆罗蜜多三昧。出生金刚加持三摩地。此名一切如来金刚三昧。即一切如来印。从自心出。说是大明曰。

萨埵嚩日哩(二合一句)

才出一切如来心时。即现种种金刚光明具德持金刚者。于是金刚光明门中。成一切世界极微尘量等如来像。以一切如来金刚波罗蜜多智印已。复聚为一体。从是出现周遍一切世界为量大金刚像。于世尊大毗卢遮那如来前月轮中。如理而住说此颂曰。

&nbsp;&nbsp;&nbsp;&nbsp;大哉一切正觉尊&nbsp;&nbsp;&nbsp;&nbsp;萨埵金刚我坚固

&nbsp;&nbsp;&nbsp;&nbsp;由坚固性本无身&nbsp;&nbsp;&nbsp;&nbsp;是故金刚身出现


尔时世尊宝生如来。印世尊大毗卢遮那如来及一切如来智故。即入宝波罗蜜多三昧。出生金刚加持三摩地。此名金刚宝三昧即自印。从自心出。说是大明曰。

啰怛那(二合)嚩日哩(二合一句)

才出一切如来心时。即现大宝光明具德持金刚者。于是宝光明中。成一切世界极微尘量等如来像。遍印一切如来智已。复聚为一体。从是出现周遍一切世界为量大金刚宝像。于世尊大毗卢遮那如来右月轮中。如理而住。说此颂曰。

&nbsp;&nbsp;&nbsp;&nbsp;大哉一切正觉尊&nbsp;&nbsp;&nbsp;&nbsp;我即名为宝金刚

&nbsp;&nbsp;&nbsp;&nbsp;彼一切印一切愿&nbsp;&nbsp;&nbsp;&nbsp;是即灌顶坚固理


尔时世尊观自在王如来。印世尊大毗卢遮那如来及一切如来智故。即入法波罗蜜多三昧。出生金刚加持三摩地。此名大法三昧。即自印。从自心出。说是大明曰。

达哩摩(二合)嚩日哩(二合一句)

才出一切如来心时。即现莲华光明具德持金刚者。于是莲华光明中成一切世界极微尘量等如来像。遍印一切如来智已。复聚为一体。从是出现周遍一切世界为量大金刚莲华像。于世尊大毗卢遮那如来后月轮中。如理而住。说此颂曰。

&nbsp;&nbsp;&nbsp;&nbsp;大哉一切正觉尊&nbsp;&nbsp;&nbsp;&nbsp;大法金刚我清净

&nbsp;&nbsp;&nbsp;&nbsp;由本自性清净故&nbsp;&nbsp;&nbsp;&nbsp;令诸贪染悉无垢