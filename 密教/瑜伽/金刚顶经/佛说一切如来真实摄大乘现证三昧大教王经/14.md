## 佛说一切如来真实摄大乘现证三昧大教王经卷第十四

### 金刚部羯磨曼拏罗广大仪轨分第九之二

复次教授如前法中息灾等印智。

&nbsp;&nbsp;&nbsp;&nbsp;吉木为柴并蜜用&nbsp;&nbsp;&nbsp;&nbsp;住等摄心作护摩

&nbsp;&nbsp;&nbsp;&nbsp;金刚忿怒法相应&nbsp;&nbsp;&nbsp;&nbsp;掷彼胡麻摧诸罪

&nbsp;&nbsp;&nbsp;&nbsp;复用前柴作护摩&nbsp;&nbsp;&nbsp;&nbsp;依法举火大炽燃

&nbsp;&nbsp;&nbsp;&nbsp;常掷粳米作法时&nbsp;&nbsp;&nbsp;&nbsp;定于其舍得增益

&nbsp;&nbsp;&nbsp;&nbsp;吉木为柴并蜜用&nbsp;&nbsp;&nbsp;&nbsp;行人作法火炽燃

&nbsp;&nbsp;&nbsp;&nbsp;吉祥草及珊瑚枝&nbsp;&nbsp;&nbsp;&nbsp;与苏同用增寿命

&nbsp;&nbsp;&nbsp;&nbsp;复用前柴作护摩&nbsp;&nbsp;&nbsp;&nbsp;依法举火大炽燃

&nbsp;&nbsp;&nbsp;&nbsp;草并珊瑚枝和油&nbsp;&nbsp;&nbsp;&nbsp;随掷作已常卫护


此第护摩大明曰。

唵(引)萨哩嚩(二合)播(引)波捺贺那嚩日啰(二合引)野莎(引)贺(引一句)

唵(引)嚩日啰(二合)补瑟吒(二合)曳(引)莎(引)贺(引一句)

唵(引)嚩日啰(二合引)喻尸(引)莎(引)贺(引一句)

唵(引)阿钵啰(二合)底贺多嚩日啰(二合引)野莎(引)贺(引一句)

&nbsp;&nbsp;&nbsp;&nbsp;刺木为柴屈曲者&nbsp;&nbsp;&nbsp;&nbsp;棘刺同用火炽燃

&nbsp;&nbsp;&nbsp;&nbsp;金刚忿怒等持心&nbsp;&nbsp;&nbsp;&nbsp;作护摩者能钩召

&nbsp;&nbsp;&nbsp;&nbsp;复用前柴作护摩&nbsp;&nbsp;&nbsp;&nbsp;忿怒心燃火炽焰

&nbsp;&nbsp;&nbsp;&nbsp;赤色华果掷炉中&nbsp;&nbsp;&nbsp;&nbsp;能令世间悉敬爱

&nbsp;&nbsp;&nbsp;&nbsp;吉木为柴依法用&nbsp;&nbsp;&nbsp;&nbsp;忿怒心举火炽燃

&nbsp;&nbsp;&nbsp;&nbsp;碎铁如尘掷炉中&nbsp;&nbsp;&nbsp;&nbsp;得金刚尊常营卫

&nbsp;&nbsp;&nbsp;&nbsp;复用前柴作护摩&nbsp;&nbsp;&nbsp;&nbsp;等摄心举火炽燃

&nbsp;&nbsp;&nbsp;&nbsp;以苦味果掷炉中&nbsp;&nbsp;&nbsp;&nbsp;刹那能坏诸恶者


此等大明曰。

吽(引)嚩日啰(二合引)葛哩莎(二合)野莎(引)贺(引一句)

吽(引)嚩日啰(二合)嚩(引)誐野莎(引)贺(引一句)

吽(引)嚩日啰(二合)满驮野莎(引)贺(引一句)

吽(引)罗日嚩(二合)摩(引)啰拏(引)野莎(引)贺(引一句)

&nbsp;&nbsp;&nbsp;&nbsp;酸木为柴依法用&nbsp;&nbsp;&nbsp;&nbsp;忿怒心举火炽燃

&nbsp;&nbsp;&nbsp;&nbsp;酸味华果作护摩&nbsp;&nbsp;&nbsp;&nbsp;即成最上敬爱事

&nbsp;&nbsp;&nbsp;&nbsp;复用前柴作护摩&nbsp;&nbsp;&nbsp;&nbsp;等摄心燃火炽焰

&nbsp;&nbsp;&nbsp;&nbsp;以迦摩果掷炉中&nbsp;&nbsp;&nbsp;&nbsp;即成迦摩噜波事

&nbsp;&nbsp;&nbsp;&nbsp;依法应用同前柴&nbsp;&nbsp;&nbsp;&nbsp;忿怒心燃火炽焰

&nbsp;&nbsp;&nbsp;&nbsp;想取旷野无形华&nbsp;&nbsp;&nbsp;&nbsp;随掷即得隐身法

&nbsp;&nbsp;&nbsp;&nbsp;复以前柴依法用&nbsp;&nbsp;&nbsp;&nbsp;等摄心举火炽燃

&nbsp;&nbsp;&nbsp;&nbsp;想取空中行列华&nbsp;&nbsp;&nbsp;&nbsp;随掷即能空中行


此等大明曰。

唵(引)嚩日啰(二合)嚩商葛啰(引)野莎(引)贺(引一句)

唵(引)哥(引)摩噜(引)波嚩日啰(二合引)野莎(引)贺(引一句)

唵(引)阿祢哩(二合引)舍嚩日啰(二合引)野莎(引)贺(引一句)

唵(引)嚩日啰(二合)朅左(引)哩尼(引)莎(引)贺(引一句)

&nbsp;&nbsp;&nbsp;&nbsp;苦味坚劲木为柴&nbsp;&nbsp;&nbsp;&nbsp;等摄心燃火炽焰

&nbsp;&nbsp;&nbsp;&nbsp;忿怒意爇金刚华&nbsp;&nbsp;&nbsp;&nbsp;得依金刚教令作

&nbsp;&nbsp;&nbsp;&nbsp;复以前柴依法用&nbsp;&nbsp;&nbsp;&nbsp;忿怒心举火炽燃

&nbsp;&nbsp;&nbsp;&nbsp;随取华鬘掷炉中&nbsp;&nbsp;&nbsp;&nbsp;使彼悉依教令作

&nbsp;&nbsp;&nbsp;&nbsp;吉木为柴忿怒意&nbsp;&nbsp;&nbsp;&nbsp;等摄心举火炽燃

&nbsp;&nbsp;&nbsp;&nbsp;掷彼金刚手华鬘&nbsp;&nbsp;&nbsp;&nbsp;依彼教令成所作

&nbsp;&nbsp;&nbsp;&nbsp;复用前柴作护摩&nbsp;&nbsp;&nbsp;&nbsp;忿怒心燃火炽焰

&nbsp;&nbsp;&nbsp;&nbsp;衣服作法掷炉中&nbsp;&nbsp;&nbsp;&nbsp;刹那令彼随教令


此等大明曰。

吽(引)嚩日啰(二合)嚩商葛啰(引)野莎(引)贺(引一句)

吽(引)燥(引)哩嚩日啰(二合)嚩商葛啰(引)野莎(引)贺(引一句)

吽(引)嚩日啰(二合)播(引)尼嚩商葛啰(引)野莎(引)贺(引一句)

吽(引)没驮嚩商葛啰(引)野莎(引)贺(引一句)

复次教授秘密羯磨印智。

&nbsp;&nbsp;&nbsp;&nbsp;同彼所爱作法者&nbsp;&nbsp;&nbsp;&nbsp;安膳那用出生门

&nbsp;&nbsp;&nbsp;&nbsp;和合设法置其中&nbsp;&nbsp;&nbsp;&nbsp;得乐触故生敬爱

&nbsp;&nbsp;&nbsp;&nbsp;雌黄用于出生门&nbsp;&nbsp;&nbsp;&nbsp;作金刚缚而打掷

&nbsp;&nbsp;&nbsp;&nbsp;随四种相作相应&nbsp;&nbsp;&nbsp;&nbsp;即获四种成就法

&nbsp;&nbsp;&nbsp;&nbsp;牛黄安置出生门&nbsp;&nbsp;&nbsp;&nbsp;以秘密拳而逼附

&nbsp;&nbsp;&nbsp;&nbsp;即于彼处炽焰生&nbsp;&nbsp;&nbsp;&nbsp;得与执金刚无异

&nbsp;&nbsp;&nbsp;&nbsp;郁金用于出生门&nbsp;&nbsp;&nbsp;&nbsp;彼作萨埵金刚法

&nbsp;&nbsp;&nbsp;&nbsp;隐覆彼中炽焰燃&nbsp;&nbsp;&nbsp;&nbsp;得与执金刚无异


此等大明曰。

唵(引)虞呬也(二合)啰底嚩日啰(二合)嚩商葛啰悉[亭\*夜](切身下同)吽(引一)

唵(引)虞呬也(二合)嚩日啰(二合)悉[亭\*夜]吽(引一句)

唵(引)嚩日啰(二合)驮啰虞呬也(二合)悉[亭\*夜]吽(引一句)

唵(引)嚩日啰(二合)虞呬也(二合)悉[亭\*夜]吽(引一句)

复次教授金刚部羯磨大印智。

&nbsp;&nbsp;&nbsp;&nbsp;金刚事业依法用&nbsp;&nbsp;&nbsp;&nbsp;所有大印如次第

&nbsp;&nbsp;&nbsp;&nbsp;金刚忿怒法相应&nbsp;&nbsp;&nbsp;&nbsp;以金刚拳善作用

&nbsp;&nbsp;&nbsp;&nbsp;胜三昧印亦如是&nbsp;&nbsp;&nbsp;&nbsp;当依降三世指法

&nbsp;&nbsp;&nbsp;&nbsp;所有法印用亦然&nbsp;&nbsp;&nbsp;&nbsp;即唵字等诸文字

&nbsp;&nbsp;&nbsp;&nbsp;彼诸羯磨印次第&nbsp;&nbsp;&nbsp;&nbsp;以羯磨拳依法作

&nbsp;&nbsp;&nbsp;&nbsp;金刚羯磨法相应&nbsp;&nbsp;&nbsp;&nbsp;作诸成就皆清净


### 大金刚部广大仪轨分第十

尔时世尊。复入一切如来金刚三昧印加持三摩地。宣说自部最上大明曰。

唵(引)萨哩嚩(二合)怛他(引)誐多嚩日啰(二合)三摩曳(引)吽(引一句)

尔时金刚手菩萨摩诃萨。宣说自部金刚三昧印明曰。

唵(引)嚩日哩(二合)摩吒(半音一句)

尔时金刚藏菩萨摩诃萨。宣说自部宝三昧印明曰。

吽(引)勃哩(二合)酤胝嚩日哩(二合)啰吒(半音一句)

尔时金刚眼菩萨摩诃萨。宣说自部法三昧印明曰。

吽(引)钵讷摩(二合)嚩日哩(二合)涅哩(二合)吒(半音一句)

尔时金刚巧业菩萨摩诃萨。宣说自部羯磨三昧印明曰。

吽(引)嚩日啰(二合)葛哩摩(二合引)屹哩(二合)讫哩(二合)吒(半音一句)

尔时金刚手菩萨摩诃萨。复次宣说降三世四印曼拏罗。

&nbsp;&nbsp;&nbsp;&nbsp;我今次第当演说&nbsp;&nbsp;&nbsp;&nbsp;最上四印曼拏罗

&nbsp;&nbsp;&nbsp;&nbsp;其相犹如金刚界&nbsp;&nbsp;&nbsp;&nbsp;金刚忿怒故此说

&nbsp;&nbsp;&nbsp;&nbsp;依大曼拏罗法用&nbsp;&nbsp;&nbsp;&nbsp;如此抨诸曼拏罗

&nbsp;&nbsp;&nbsp;&nbsp;降三世等随所应&nbsp;&nbsp;&nbsp;&nbsp;周匝当画于佛像


所有四印曼拏罗中。钩召等法广大仪轨。皆悉依彼大曼拏罗法用作已。行人依法应入四印曼拏罗中。入已教授秘密印智。

&nbsp;&nbsp;&nbsp;&nbsp;自当依法画四印&nbsp;&nbsp;&nbsp;&nbsp;清净法性曼拏罗

&nbsp;&nbsp;&nbsp;&nbsp;与相应者同语言&nbsp;&nbsp;&nbsp;&nbsp;常得所作皆成就

&nbsp;&nbsp;&nbsp;&nbsp;自当依法画四印&nbsp;&nbsp;&nbsp;&nbsp;清净法性曼拏罗

&nbsp;&nbsp;&nbsp;&nbsp;同彼妙爱语言时&nbsp;&nbsp;&nbsp;&nbsp;由观视故得成就

&nbsp;&nbsp;&nbsp;&nbsp;自当依法画四印&nbsp;&nbsp;&nbsp;&nbsp;清净法性曼拏罗

&nbsp;&nbsp;&nbsp;&nbsp;妙相相应者转时&nbsp;&nbsp;&nbsp;&nbsp;即得妙乐事成就

&nbsp;&nbsp;&nbsp;&nbsp;自当依法画四印&nbsp;&nbsp;&nbsp;&nbsp;清净法性曼拏罗

&nbsp;&nbsp;&nbsp;&nbsp;同妙爱语乐合时&nbsp;&nbsp;&nbsp;&nbsp;即获一切胜悉地


此等清净法性印明。

唵(引)萨哩嚩(二合)怛他(引)誐多秫驮达哩摩(二合)帝(引)呼(引一句)

唵(引)嚩日啰(二合)尾秫驮捺哩(二合)瑟征(二合)[口\*弱](一句)

唵(引)莎婆(引)嚩秫驮目契吽(引一句)

唵(引)萨哩嚩(二合)秫驮哥(引)野嚩(引)吒摩(二合)那塞哥(二合)哩摩(二合)嚩日哩(二合)[亢\*欠](一句)

复次教授四印曼拏罗中秘密中秘密印智。

&nbsp;&nbsp;&nbsp;&nbsp;此曼拏罗得入已&nbsp;&nbsp;&nbsp;&nbsp;五欲妙乐悉能成

&nbsp;&nbsp;&nbsp;&nbsp;他相应者法合时&nbsp;&nbsp;&nbsp;&nbsp;即得最上成就事


此大明曰。

呼(引)嚩日啰(二合)哥(引)摩(一句)

然后如教所说。以金刚宝莲华三叉印等。如是四三昧印广大仪轨。如应教授已。即当依此四印法用。作金刚歌乐及金刚萨埵嬉戏歌音歌咏。奉献一切圣贤。次以印对印小印智印。现前一切旋舞。作供养事。由是旋舞供养故。即得旋舞供养事业成就。

&nbsp;&nbsp;&nbsp;&nbsp;当依金刚旋舞法&nbsp;&nbsp;&nbsp;&nbsp;即以二手忿怒指

&nbsp;&nbsp;&nbsp;&nbsp;依法当于自心间&nbsp;&nbsp;&nbsp;&nbsp;结彼降三世大印

&nbsp;&nbsp;&nbsp;&nbsp;金刚旋舞亦复然&nbsp;&nbsp;&nbsp;&nbsp;左手当执右手拳

&nbsp;&nbsp;&nbsp;&nbsp;旋转还复额前安&nbsp;&nbsp;&nbsp;&nbsp;头指次应置于口

&nbsp;&nbsp;&nbsp;&nbsp;又复解其旋舞相&nbsp;&nbsp;&nbsp;&nbsp;二拳齐密而相合

&nbsp;&nbsp;&nbsp;&nbsp;头指复安于心间&nbsp;&nbsp;&nbsp;&nbsp;顶礼意生于战悚

&nbsp;&nbsp;&nbsp;&nbsp;次竖金刚忿怒指&nbsp;&nbsp;&nbsp;&nbsp;即复仰起面相合

&nbsp;&nbsp;&nbsp;&nbsp;后复旋转置顶间&nbsp;&nbsp;&nbsp;&nbsp;头指还于口门住


此名四印曼拏罗。

尔时金刚手菩萨摩诃萨。复说自部金刚忿怒三昧大明曰。

吽(引)

复次说此曼拏罗。

&nbsp;&nbsp;&nbsp;&nbsp;我今次第当演说&nbsp;&nbsp;&nbsp;&nbsp;外界最上曼拏罗

&nbsp;&nbsp;&nbsp;&nbsp;其相犹如金刚界&nbsp;&nbsp;&nbsp;&nbsp;应知此即降三世

&nbsp;&nbsp;&nbsp;&nbsp;依大曼拏罗法用&nbsp;&nbsp;&nbsp;&nbsp;外曼拏罗应遍画

&nbsp;&nbsp;&nbsp;&nbsp;彼中所画依法仪&nbsp;&nbsp;&nbsp;&nbsp;月轮中布金刚杵

&nbsp;&nbsp;&nbsp;&nbsp;金刚杵即降三世&nbsp;&nbsp;&nbsp;&nbsp;依法执持于大印

&nbsp;&nbsp;&nbsp;&nbsp;作金刚步妙威势&nbsp;&nbsp;&nbsp;&nbsp;色相随应如教说


所有外秘密曼拏罗中。一切所用仪轨广大作已。次说金刚降三世秘密印智。

&nbsp;&nbsp;&nbsp;&nbsp;此曼拏罗当入已&nbsp;&nbsp;&nbsp;&nbsp;以忿怒指而坚密

&nbsp;&nbsp;&nbsp;&nbsp;出生门中作法时&nbsp;&nbsp;&nbsp;&nbsp;一切事业善成就


求成就大明曰。

吽(引)嚩日啰(二合)三摩野讫哩(二合)咄(半音一句)

复次教授金刚降三世秘密成就印智。

&nbsp;&nbsp;&nbsp;&nbsp;此曼拏罗善入已&nbsp;&nbsp;&nbsp;&nbsp;最胜大印应安置

&nbsp;&nbsp;&nbsp;&nbsp;金刚吽字和合时&nbsp;&nbsp;&nbsp;&nbsp;即能善作诸事业


彼成就大明曰。

吽(引)嚩日啰(二合)三摩野吽(引一句)

如其所说四印。依法教授。成结仪则。然后从是出生诸成就事。随其曼拏罗如是[巾\*(穴/登)]像等。诸有画者。作诸形像。应悉通用此成就法。

尔时金刚手菩萨摩诃萨。向诸如来作是白言。世尊一切如来。愿加持我。我此部中所作法用。悉为一切有情随其所欲作利益事。普令获得诸成就故。

尔时世尊一切如来。为欲建立此降三世大仪轨故。即复云集作是赞言。

&nbsp;&nbsp;&nbsp;&nbsp;金刚萨埵善哉者&nbsp;&nbsp;&nbsp;&nbsp;金刚大宝复善哉

&nbsp;&nbsp;&nbsp;&nbsp;善哉金刚妙法门&nbsp;&nbsp;&nbsp;&nbsp;善哉金刚胜羯磨

&nbsp;&nbsp;&nbsp;&nbsp;能善宣说此正法&nbsp;&nbsp;&nbsp;&nbsp;无上金刚秘密乘

&nbsp;&nbsp;&nbsp;&nbsp;一切如来秘密门&nbsp;&nbsp;&nbsp;&nbsp;大乘现证法中摄


### 三世轮大曼拏罗广大仪轨分第十一

尔时世尊一切如来。如是悉知金刚手菩萨摩诃萨已。咸作是言。金刚手汝今当依一切如来教令所行。彼大自在天以降伏故。久践足心。而今宜应举足放释。

是时金刚手菩萨摩诃萨。白诸如来言。我首受于一切如来忿怒灌顶。使我调伏一切恶者。今此云何令我放释。尔时一切如来。为令普尽三世增上主宰大自在天得活命故。从一切如来心出是大明曰。

唵(引)嚩日啰(二合)萨埵吽(引)[口\*弱](一句)

此大明印。

&nbsp;&nbsp;&nbsp;&nbsp;坚固应作秘密钩&nbsp;&nbsp;&nbsp;&nbsp;诸指向外而舒展

&nbsp;&nbsp;&nbsp;&nbsp;是印相合置顶中&nbsp;&nbsp;&nbsp;&nbsp;死者能令得还命


说是印明时。而彼下方跋娑摩餐那世界。跋娑弥莎啰儞哩瞿沙如来。忽从大自在天身中出现。说此颂曰。

&nbsp;&nbsp;&nbsp;&nbsp;大哉一切正觉尊&nbsp;&nbsp;&nbsp;&nbsp;诸佛大智无有上

&nbsp;&nbsp;&nbsp;&nbsp;能令死者有情身&nbsp;&nbsp;&nbsp;&nbsp;去识还来得活命


尔时金刚手菩萨摩诃萨。即说此举足大明曰。

唵(引)嚩日啰(二合)目(一句)

此大明印。

&nbsp;&nbsp;&nbsp;&nbsp;齐竖金刚忿怒指&nbsp;&nbsp;&nbsp;&nbsp;指面不着坚固住

&nbsp;&nbsp;&nbsp;&nbsp;旋转还成二金刚&nbsp;&nbsp;&nbsp;&nbsp;从下渐起至顶上


说是印明时。金刚手菩萨摩诃萨。即举足心。彼大自在天。从是得起还活其命。时大自在天。由彼如来威神建立。得活命已。于彼世界当受灌顶。即于彼界。为诸有情作利益事。亦使调伏诸恶有情。

尔时金刚手菩萨摩诃萨。从此足心出生大明。名为月足。是即一切如来菩萨智印。大明曰。

唵(引)赞捺噜(二合引)多哩(引)三满多跋捺啰(二合)枳啰尼(引一句)摩贺(引)嚩日哩(二合)尼吽(引)(二)

此大明印。

&nbsp;&nbsp;&nbsp;&nbsp;坚固应作金刚缚&nbsp;&nbsp;&nbsp;&nbsp;小指大指二皆竖

&nbsp;&nbsp;&nbsp;&nbsp;起是印住等摄心&nbsp;&nbsp;&nbsp;&nbsp;此说名为月光印


出是印明时。即从金刚手大菩萨足心。出现月上如来。如是出现已。时大自在天。举头置于金刚手大菩萨足。菩萨即为灌其半月顶相。得灌顶已。乃于金刚手大菩萨左面。如理而住。然后一切如来。以金刚叉授大自在天双手掌中。令与金刚手大菩萨作助伴者。复以金刚最上明灌顶法。而为灌顶。乃立其名号金刚最上明菩萨。