## 佛说最上根本大乐金刚不空三昧大教王经卷第四

### 大乐金刚不空三昧大明印相成就仪轨分第十五

尔时金刚手菩萨复说成就法颂曰。

&nbsp;&nbsp;&nbsp;&nbsp;今说成就法&nbsp;&nbsp;&nbsp;&nbsp;是最胜究竟

&nbsp;&nbsp;&nbsp;&nbsp;由此最胜故&nbsp;&nbsp;&nbsp;&nbsp;见获究竟法

&nbsp;&nbsp;&nbsp;&nbsp;是以诸菩萨&nbsp;&nbsp;&nbsp;&nbsp;悉远离轮回

&nbsp;&nbsp;&nbsp;&nbsp;得成就自在&nbsp;&nbsp;&nbsp;&nbsp;能成一切义

&nbsp;&nbsp;&nbsp;&nbsp;修诸菩萨行&nbsp;&nbsp;&nbsp;&nbsp;而成正等觉

&nbsp;&nbsp;&nbsp;&nbsp;广习诸余法&nbsp;&nbsp;&nbsp;&nbsp;莫能越此教

&nbsp;&nbsp;&nbsp;&nbsp;世间诸有情&nbsp;&nbsp;&nbsp;&nbsp;无福难度者

&nbsp;&nbsp;&nbsp;&nbsp;虽遇佛菩萨&nbsp;&nbsp;&nbsp;&nbsp;而不能度脱

&nbsp;&nbsp;&nbsp;&nbsp;此教最胜故&nbsp;&nbsp;&nbsp;&nbsp;过诸佛菩萨

&nbsp;&nbsp;&nbsp;&nbsp;见闻者获益&nbsp;&nbsp;&nbsp;&nbsp;广大如虚空

&nbsp;&nbsp;&nbsp;&nbsp;清净出三有&nbsp;&nbsp;&nbsp;&nbsp;得大欲大乐

&nbsp;&nbsp;&nbsp;&nbsp;利益广无边&nbsp;&nbsp;&nbsp;&nbsp;所作皆成就

&nbsp;&nbsp;&nbsp;&nbsp;设复诸有情&nbsp;&nbsp;&nbsp;&nbsp;无福懈怠者

&nbsp;&nbsp;&nbsp;&nbsp;见世得圆满&nbsp;&nbsp;&nbsp;&nbsp;此最上成就


金刚手菩萨说此法已。复说不空最胜成就法颂曰。

&nbsp;&nbsp;&nbsp;&nbsp;若欲作成就&nbsp;&nbsp;&nbsp;&nbsp;当作金刚手

&nbsp;&nbsp;&nbsp;&nbsp;塑像及画像&nbsp;&nbsp;&nbsp;&nbsp;金银诸宝等

&nbsp;&nbsp;&nbsp;&nbsp;雕镂及彩画&nbsp;&nbsp;&nbsp;&nbsp;作如是像已

&nbsp;&nbsp;&nbsp;&nbsp;行人于像前&nbsp;&nbsp;&nbsp;&nbsp;依法作成就

&nbsp;&nbsp;&nbsp;&nbsp;当于清旦时&nbsp;&nbsp;&nbsp;&nbsp;以众秘密具

&nbsp;&nbsp;&nbsp;&nbsp;依法献供养&nbsp;&nbsp;&nbsp;&nbsp;然后想己身

&nbsp;&nbsp;&nbsp;&nbsp;如彼金刚手&nbsp;&nbsp;&nbsp;&nbsp;即时结大印

&nbsp;&nbsp;&nbsp;&nbsp;持诵吽字明&nbsp;&nbsp;&nbsp;&nbsp;即成金刚手

&nbsp;&nbsp;&nbsp;&nbsp;其法欲成时&nbsp;&nbsp;&nbsp;&nbsp;尊像现祥瑞

&nbsp;&nbsp;&nbsp;&nbsp;或闻大笑声&nbsp;&nbsp;&nbsp;&nbsp;放光或动摇

&nbsp;&nbsp;&nbsp;&nbsp;随愿皆成就&nbsp;&nbsp;&nbsp;&nbsp;以此成就法

&nbsp;&nbsp;&nbsp;&nbsp;所作皆圆满&nbsp;&nbsp;&nbsp;&nbsp;诸持明自在

&nbsp;&nbsp;&nbsp;&nbsp;最上最无碍&nbsp;&nbsp;&nbsp;&nbsp;具一切圣财

&nbsp;&nbsp;&nbsp;&nbsp;是大欲大乐&nbsp;&nbsp;&nbsp;&nbsp;能调难调者

&nbsp;&nbsp;&nbsp;&nbsp;善化度有情&nbsp;&nbsp;&nbsp;&nbsp;成就中最胜

&nbsp;&nbsp;&nbsp;&nbsp;一切印自在&nbsp;&nbsp;&nbsp;&nbsp;是金刚成就

&nbsp;&nbsp;&nbsp;&nbsp;一切大智海&nbsp;&nbsp;&nbsp;&nbsp;其相不可见

&nbsp;&nbsp;&nbsp;&nbsp;善摄一切法&nbsp;&nbsp;&nbsp;&nbsp;胜出于三界

&nbsp;&nbsp;&nbsp;&nbsp;能作诸成坏&nbsp;&nbsp;&nbsp;&nbsp;一切爱敬首

&nbsp;&nbsp;&nbsp;&nbsp;通达一切智&nbsp;&nbsp;&nbsp;&nbsp;能施诸成就

&nbsp;&nbsp;&nbsp;&nbsp;一切世界中&nbsp;&nbsp;&nbsp;&nbsp;以神通变化

&nbsp;&nbsp;&nbsp;&nbsp;所作皆大胜&nbsp;&nbsp;&nbsp;&nbsp;圣财得自在

&nbsp;&nbsp;&nbsp;&nbsp;色力等坚固&nbsp;&nbsp;&nbsp;&nbsp;无比金刚手

&nbsp;&nbsp;&nbsp;&nbsp;世间咸恭敬&nbsp;&nbsp;&nbsp;&nbsp;诸菩萨称赞

&nbsp;&nbsp;&nbsp;&nbsp;若或诸有情&nbsp;&nbsp;&nbsp;&nbsp;得遇金刚手

&nbsp;&nbsp;&nbsp;&nbsp;脱老病死苦&nbsp;&nbsp;&nbsp;&nbsp;成佛菩萨道

&nbsp;&nbsp;&nbsp;&nbsp;随欲而成就&nbsp;&nbsp;&nbsp;&nbsp;见世获安隐

&nbsp;&nbsp;&nbsp;&nbsp;世间出世间&nbsp;&nbsp;&nbsp;&nbsp;所作诸仪轨

&nbsp;&nbsp;&nbsp;&nbsp;自作若他作&nbsp;&nbsp;&nbsp;&nbsp;速成一切法


金刚手菩萨说此法已。复说一切仪轨不空大明印相成就法。

若依法结大根本印。安于本心而诵明曰。

涅哩(二合)茶素(引)都(引)舍(一句)萨啰讫多(二合)苏布(引)输(引)弥(引)婆嚩(二)

此名根本印成就。诵此明者。速成就根本印故。

若依法以众香花妓乐等。随力供养而发誓愿。志心持诵吽字大明者。速得一切成就。

若复依法当结金刚手印。发大精进令作成就速得如意。是名金刚手一切印成就法。

若复依法结三昧印。而诵明曰。

三摩野萨怛嚩(三合)弥底(一句)

此大明能成就三昧印。是名一切三昧成就法。

若复以金刚歌舞等。起大精进而作成就。是名一切羯磨最上成就。所有一切供养事。见世得圆满德如金刚手。乃至成就诸佛菩萨。及诸余法皆速圆满。

金刚手菩萨说此如上法已。复说一切仪轨。及一切智成就法。

若欲作敬爱法者。日日依法结大印。而作成就决定如意。

若欲钩召作成就者。当依大乐金刚视法若欲得一切悦乐增长成就法者。当依大乐金刚法。

若欲增长色力寿命者。当依根本金刚啰娑野那法。

若欲求吉祥大富贵者。当依根本金刚成就法。

若欲具大势力者。当依金刚摩贺咄摩法。

若欲常成就一切法者。当依根本金刚尾俱哩尾多法。

若欲一切文字。及形像出见。闻语言等者。当依不空金刚真实法。

若欲诸根圆满闻正法者。当依根本金刚不空真实三昧法。

若欲圆满胜义者。当依出生金刚法。

若欲出见伏藏者。当依根本金刚祢波法若欲圆满诸根发五神通者。当依金刚化药刹法。

若欲令谷稼丰稔雨泽不[億-音+(夫\*夫)]。令诸有情获大饶益者。当依金刚自在法。

若欲一切处行住作诸法者。当依根本金刚不空羯磨法。

若欲见诸佛菩萨者。当依根本金刚高举势法。

若欲身如金刚手菩萨现种种相。乃至腾空自在者。当依金刚羯磨法。

若欲为三界主。而作种种事业者。当依根本降三界法。

若欲出见诸天调伏敬爱。令作种种事者。当依根本金刚萨埵法。

若欲救护一切有情调伏敬爱。令作种种利益事者。当依根本金刚祢钵多法。

若欲钩召诸药刹调伏敬爱者。当依根本金刚钵啰婆调伏法。

若欲作诸善法。入曼拏罗供养成就者。当依根本金刚萨埵法。

若欲钩召诸印法。禁缚法。坚固成就等法者。当依金刚成就法。

若欲钩召一切三昧。入曼拏罗作成就者。当依金刚最上三昧法。

若欲成一切事业令破魔冤。得己身坚固具大名称者。当依根本最上金刚羯磨法。

若欲一切金刚部贤圣钩召入曼拏罗。安置坚固作敬爱成就者。当依根本金刚法。

若欲大金刚萨埵钩召入曼拏罗。安置坚固敬爱作成就者。当依金刚萨埵法。

若欲请召诸佛如来入曼拏罗。安住敬爱作成就者。当依根本金刚如来法。

若欲召请金刚手菩萨入曼拏罗。安住敬爱作成就者。当依金刚手菩萨法。

说此成就法已复说颂曰。

&nbsp;&nbsp;&nbsp;&nbsp;若复有行人&nbsp;&nbsp;&nbsp;&nbsp;未入曼拏罗

&nbsp;&nbsp;&nbsp;&nbsp;设造诸罪业&nbsp;&nbsp;&nbsp;&nbsp;志心求所作

&nbsp;&nbsp;&nbsp;&nbsp;最上不空法&nbsp;&nbsp;&nbsp;&nbsp;一切皆成就


尔时金刚手菩萨。复说不空心明法。决定作一切事。此金刚手菩萨是大毗首羯磨。善作诸法与诸佛等。所作成就刹那圆满。

若欲广为救护一切众生。息灾安乐增长寿命者。当依金刚舞金刚萨埵顶法。

若欲作曼拏罗结界。安住三昧坚固拥护者。当依金刚舞随求法。

若欲解除诸疟及风黄痰癊等疾者。当依金刚舞入嚩啰法。

若欲灭诸烦恼忧愁等苦者。当依金刚舞耨枯钵扇爹法。

若欲解除诸毒令如甘露者。当依金刚舞解毒法。

若欲令诸宿曜入寤及禁缚。令受三昧法作拥护者。当依金刚舞宿曜解脱法。

若欲脱诸禁缚。破坏一切令起伏者。当依金刚舞金刚忿怒法。

若欲破一切拏吉儞印。及脱宿曜执持。令死者还命。及救护国城者。当依金刚舞随印法。

若欲销除一切罪业。及恶梦不祥等事者。当依金刚舞真实法。

若欲令一切有情入寤。及语言敬爱发心成就者。当用金刚舞一切入寤印。

若欲令一切魔冤起伏。及成坏等事者。当依金刚舞大拏吉儞法。

若欲令一切魔冤禁缚迷惑起伏者。当依金刚舞大恶啰刹娑法。

若欲令他军降伏爱敬者。当依金刚舞讫哩爹法。

若欲息诸恚怒令作喜悦免诸怖畏。及论义战阵皆得胜者。当依金刚舞幢庄严法。

若欲起云降雨及止息雷电风雹。去除寒热等者。当依金刚舞主法。

若欲求种种色声香味触等者。当依金刚舞欲自在法。

若欲一切处行住。令作爱敬钩召及降伏等事者。当依金刚舞法。

若欲作一切成就法。谓出见一切贤圣降伏诸龙。乃至息除一切药刹部多摩怛哩等者。当依金刚舞最上金刚身法。

若欲坚固成就一切供养。及调伏诸魔禁缚一切邪印。乃至尽无尽最上成就法者。当依金刚舞不空毗首羯磨最胜法。

金刚手菩萨说此法已。复说一切印成就仪。行人当于清旦时面东而坐。依法结大印持诵本心明即成一切印。然后依法作成就所作决定。此大金刚手印能成一切印。

设复有人未入曼拏罗者。结此大印亦皆成就。

若复阿阇梨欲传此大印。当观根性而传授之。何以故传此印已即成菩萨。设不依法而无诸过。设作诸罪业者。结大印时诸业销除。有所愿求皆得圆满。

### 一切如来金刚菩提大仪轨分第十六

&nbsp;&nbsp;&nbsp;&nbsp;尔时金刚手&nbsp;&nbsp;&nbsp;&nbsp;大秘密主尊

&nbsp;&nbsp;&nbsp;&nbsp;以大乐坚固&nbsp;&nbsp;&nbsp;&nbsp;令有情清净

&nbsp;&nbsp;&nbsp;&nbsp;摄诸有情界&nbsp;&nbsp;&nbsp;&nbsp;皆令得清净

&nbsp;&nbsp;&nbsp;&nbsp;以平等心化&nbsp;&nbsp;&nbsp;&nbsp;令入如来部

&nbsp;&nbsp;&nbsp;&nbsp;无量无边刹&nbsp;&nbsp;&nbsp;&nbsp;一切诸如来

&nbsp;&nbsp;&nbsp;&nbsp;充满如胡麻&nbsp;&nbsp;&nbsp;&nbsp;皆广利众生

&nbsp;&nbsp;&nbsp;&nbsp;令世间清净&nbsp;&nbsp;&nbsp;&nbsp;以众生之业

&nbsp;&nbsp;&nbsp;&nbsp;有种种差别&nbsp;&nbsp;&nbsp;&nbsp;竟不能清净

&nbsp;&nbsp;&nbsp;&nbsp;佛为彼众生&nbsp;&nbsp;&nbsp;&nbsp;自业清净故

&nbsp;&nbsp;&nbsp;&nbsp;哀愍而不舍&nbsp;&nbsp;&nbsp;&nbsp;金刚手菩萨

&nbsp;&nbsp;&nbsp;&nbsp;以大秘密教&nbsp;&nbsp;&nbsp;&nbsp;转大舍法轮

&nbsp;&nbsp;&nbsp;&nbsp;此大金刚手&nbsp;&nbsp;&nbsp;&nbsp;最上大乐尊

&nbsp;&nbsp;&nbsp;&nbsp;利益诸有情&nbsp;&nbsp;&nbsp;&nbsp;令刹那觉悟

&nbsp;&nbsp;&nbsp;&nbsp;坚固菩提心&nbsp;&nbsp;&nbsp;&nbsp;欲转大法轮

&nbsp;&nbsp;&nbsp;&nbsp;尽诸有情界&nbsp;&nbsp;&nbsp;&nbsp;令菩提坚固

&nbsp;&nbsp;&nbsp;&nbsp;时诸佛如来&nbsp;&nbsp;&nbsp;&nbsp;以金刚语言

&nbsp;&nbsp;&nbsp;&nbsp;告彼金刚手&nbsp;&nbsp;&nbsp;&nbsp;以大悲方便

&nbsp;&nbsp;&nbsp;&nbsp;当说菩提心&nbsp;&nbsp;&nbsp;&nbsp;是时金刚手

&nbsp;&nbsp;&nbsp;&nbsp;受诸佛劝请&nbsp;&nbsp;&nbsp;&nbsp;即发如是言

&nbsp;&nbsp;&nbsp;&nbsp;我今说大乐&nbsp;&nbsp;&nbsp;&nbsp;最上曼拏罗

&nbsp;&nbsp;&nbsp;&nbsp;其量等三界&nbsp;&nbsp;&nbsp;&nbsp;是根本大轮

&nbsp;&nbsp;&nbsp;&nbsp;能清净诸有&nbsp;&nbsp;&nbsp;&nbsp;说如是语时

&nbsp;&nbsp;&nbsp;&nbsp;三界诸有情&nbsp;&nbsp;&nbsp;&nbsp;诸业皆清净

&nbsp;&nbsp;&nbsp;&nbsp;悉得成就法&nbsp;&nbsp;&nbsp;&nbsp;即时皆云集

&nbsp;&nbsp;&nbsp;&nbsp;亦如诸如来&nbsp;&nbsp;&nbsp;&nbsp;劝请金刚手

&nbsp;&nbsp;&nbsp;&nbsp;宣说如来部&nbsp;&nbsp;&nbsp;&nbsp;最上大舍轮

&nbsp;&nbsp;&nbsp;&nbsp;由是诸众生&nbsp;&nbsp;&nbsp;&nbsp;住金刚三业

&nbsp;&nbsp;&nbsp;&nbsp;金刚手菩萨&nbsp;&nbsp;&nbsp;&nbsp;以自性三业

&nbsp;&nbsp;&nbsp;&nbsp;平等为众生&nbsp;&nbsp;&nbsp;&nbsp;说是大明曰


唵(引)部(引)亢。

&nbsp;&nbsp;&nbsp;&nbsp;说此大明时&nbsp;&nbsp;&nbsp;&nbsp;复有诸如来

&nbsp;&nbsp;&nbsp;&nbsp;即时皆云集&nbsp;&nbsp;&nbsp;&nbsp;住菩提道场

&nbsp;&nbsp;&nbsp;&nbsp;尔时金刚手&nbsp;&nbsp;&nbsp;&nbsp;即说曼拏罗

&nbsp;&nbsp;&nbsp;&nbsp;利益有情故&nbsp;&nbsp;&nbsp;&nbsp;诸法中大乐

&nbsp;&nbsp;&nbsp;&nbsp;其大舍轮者&nbsp;&nbsp;&nbsp;&nbsp;依外曼拏罗

&nbsp;&nbsp;&nbsp;&nbsp;画八辐大轮&nbsp;&nbsp;&nbsp;&nbsp;于此大轮中

&nbsp;&nbsp;&nbsp;&nbsp;当安佛尊像&nbsp;&nbsp;&nbsp;&nbsp;用此大明曰


三摩野萨怛鑁(三合)呼(引一句)悉[亭\*也][牟\*含](引二)。

&nbsp;&nbsp;&nbsp;&nbsp;于佛尊像前&nbsp;&nbsp;&nbsp;&nbsp;复安佛尊像

&nbsp;&nbsp;&nbsp;&nbsp;降伏诸魔相&nbsp;&nbsp;&nbsp;&nbsp;于佛右安置

&nbsp;&nbsp;&nbsp;&nbsp;灌顶大菩萨&nbsp;&nbsp;&nbsp;&nbsp;佛后复安置

&nbsp;&nbsp;&nbsp;&nbsp;转法轮菩萨&nbsp;&nbsp;&nbsp;&nbsp;于佛左安置

&nbsp;&nbsp;&nbsp;&nbsp;成最胜菩萨&nbsp;&nbsp;&nbsp;&nbsp;各说心明曰


嚩日啰(二合)萨埵(一句)

嚩日啰(二合)啰怛那(二合一句)

嚩日啰(二合)达哩摩(二合一句)

嚩日啰(二合)羯哩摩(二合一句)。

&nbsp;&nbsp;&nbsp;&nbsp;而于四隅位&nbsp;&nbsp;&nbsp;&nbsp;安四金刚宝

&nbsp;&nbsp;&nbsp;&nbsp;用四大心明&nbsp;&nbsp;&nbsp;&nbsp;而彼心明曰


萨埵嚩日哩(二合一句)

嚩日啰(二合)啰怛儞(二合一句)

嚩日啰(二合)钵纳弥(二合)儞(一句)

尾说嚩日哩(二合一句)。

&nbsp;&nbsp;&nbsp;&nbsp;复于外四隅&nbsp;&nbsp;&nbsp;&nbsp;安祢嚩建拏

&nbsp;&nbsp;&nbsp;&nbsp;钩索锁铃等&nbsp;&nbsp;&nbsp;&nbsp;如次安四门

&nbsp;&nbsp;&nbsp;&nbsp;画此大轮已&nbsp;&nbsp;&nbsp;&nbsp;先当起心业

&nbsp;&nbsp;&nbsp;&nbsp;出生及香华&nbsp;&nbsp;&nbsp;&nbsp;志心而供养

&nbsp;&nbsp;&nbsp;&nbsp;手持众妙华&nbsp;&nbsp;&nbsp;&nbsp;结佛三昧印

&nbsp;&nbsp;&nbsp;&nbsp;而安于本心&nbsp;&nbsp;&nbsp;&nbsp;顶礼本尊已

&nbsp;&nbsp;&nbsp;&nbsp;然以华散掷&nbsp;&nbsp;&nbsp;&nbsp;次旋绕三匝

&nbsp;&nbsp;&nbsp;&nbsp;当召请贤圣&nbsp;&nbsp;&nbsp;&nbsp;其召请明曰


唵(引)阿哥(引)噜(引)目亢萨哩嚩(二合)达哩摩(二合)拏(引一句)阿(引)[寧\*也]阿耨怛半(二合)那埵(引二)。

&nbsp;&nbsp;&nbsp;&nbsp;诵此大明已&nbsp;&nbsp;&nbsp;&nbsp;复以华供养

&nbsp;&nbsp;&nbsp;&nbsp;依法以妙言&nbsp;&nbsp;&nbsp;&nbsp;志心而诵曰


惹誐那(引)他没驮冒提苏悉驮曳(引一句)。

&nbsp;&nbsp;&nbsp;&nbsp;以此普召集&nbsp;&nbsp;&nbsp;&nbsp;一切诸如来

&nbsp;&nbsp;&nbsp;&nbsp;以诸无生法&nbsp;&nbsp;&nbsp;&nbsp;施一切成就

&nbsp;&nbsp;&nbsp;&nbsp;入此曼拏罗&nbsp;&nbsp;&nbsp;&nbsp;善得诸成就

&nbsp;&nbsp;&nbsp;&nbsp;如是法圆满&nbsp;&nbsp;&nbsp;&nbsp;现种种瑞应

&nbsp;&nbsp;&nbsp;&nbsp;若传授弟子&nbsp;&nbsp;&nbsp;&nbsp;令入此坛者

&nbsp;&nbsp;&nbsp;&nbsp;其仪亦如是&nbsp;&nbsp;&nbsp;&nbsp;作诸供养已

&nbsp;&nbsp;&nbsp;&nbsp;然后出道场&nbsp;&nbsp;&nbsp;&nbsp;可求成就法

复说成就法依法造[巾\*((ㄇ@人)/登)]像
&nbsp;&nbsp;&nbsp;&nbsp;当画佛世尊&nbsp;&nbsp;&nbsp;&nbsp;降伏诸魔众

&nbsp;&nbsp;&nbsp;&nbsp;行人于像前&nbsp;&nbsp;&nbsp;&nbsp;依法结智印

&nbsp;&nbsp;&nbsp;&nbsp;以金刚语业&nbsp;&nbsp;&nbsp;&nbsp;诵明百千遍

&nbsp;&nbsp;&nbsp;&nbsp;其数满足已&nbsp;&nbsp;&nbsp;&nbsp;随意皆成就

&nbsp;&nbsp;&nbsp;&nbsp;见诸佛菩提&nbsp;&nbsp;&nbsp;&nbsp;无复诸疑惑


复次金刚手菩萨。说此诸三昧最上成就仪法。而说颂曰。

&nbsp;&nbsp;&nbsp;&nbsp;当想金刚手&nbsp;&nbsp;&nbsp;&nbsp;专注于本心

&nbsp;&nbsp;&nbsp;&nbsp;即诵三昧明&nbsp;&nbsp;&nbsp;&nbsp;其三昧明曰


三摩野萨怛嚩(三合一句)。

&nbsp;&nbsp;&nbsp;&nbsp;诵满洛叉数&nbsp;&nbsp;&nbsp;&nbsp;善获诸成就


又复宣说一切羯磨成就法。颂曰。

&nbsp;&nbsp;&nbsp;&nbsp;佛降众魔军&nbsp;&nbsp;&nbsp;&nbsp;转大妙法轮

&nbsp;&nbsp;&nbsp;&nbsp;广利益众生&nbsp;&nbsp;&nbsp;&nbsp;羯磨印成就


复说一切如来金刚三业诸佛最上成就法。所谓能除诸障累忧恼病苦。恶疮诸毒疟疾重病。复能破诸邪咒。辟除诸恶梦寐不祥魔娆等事。无其中[乏-之+(犮-乂+又)]之难。解诸宿曜执持及拏吉儞。如是灾害皆悉除灭。能令具善三业。获大威力色相圆满。名称吉祥人所恭敬。增长智慧精进勇猛。诸见闻法记念不忘。具修善行住三摩地。长养殊胜三业。圆满十波罗蜜布施持戒忍辱精进禅定慧方便愿力智。满足十地行入坚固出生陀罗尼门。具诸佛大乐印。通达四智十八不共法。作毗首羯磨。明了诸义性。成就诸佛金刚三业。得诸佛最上成就。以大菩提心。遍修普贤行。令诸有情获大利益。复现童真住出生嬉戏。以难胜行坐菩提场。证佛十力降伏魔军。转大法轮摧诸外道。胜出三界现诸神通。作大集会调伏诸恶。住柔顺地净诸恶趣。演妙法义说三密藏。示其仪轨作一切诸成就法。如是等事。皆依一切如来毗首羯磨印法所成。即说颂曰。

&nbsp;&nbsp;&nbsp;&nbsp;如是羯磨印&nbsp;&nbsp;&nbsp;&nbsp;速证菩提道

&nbsp;&nbsp;&nbsp;&nbsp;诸修菩提行&nbsp;&nbsp;&nbsp;&nbsp;不越此法印

&nbsp;&nbsp;&nbsp;&nbsp;具足大圣财&nbsp;&nbsp;&nbsp;&nbsp;能作诸事业

&nbsp;&nbsp;&nbsp;&nbsp;难成义能成&nbsp;&nbsp;&nbsp;&nbsp;所作皆无碍

&nbsp;&nbsp;&nbsp;&nbsp;诸佛最上教&nbsp;&nbsp;&nbsp;&nbsp;当授诸有情

&nbsp;&nbsp;&nbsp;&nbsp;有能信解者&nbsp;&nbsp;&nbsp;&nbsp;为传此法印

&nbsp;&nbsp;&nbsp;&nbsp;设未入坛场&nbsp;&nbsp;&nbsp;&nbsp;刹那亦成就

### 大金刚火焰日轮仪轨分第十七

&nbsp;&nbsp;&nbsp;&nbsp;金刚手菩萨&nbsp;&nbsp;&nbsp;&nbsp;善作众事业

&nbsp;&nbsp;&nbsp;&nbsp;降诸有情界&nbsp;&nbsp;&nbsp;&nbsp;使令得调伏

&nbsp;&nbsp;&nbsp;&nbsp;如来部所生&nbsp;&nbsp;&nbsp;&nbsp;常住如来定

&nbsp;&nbsp;&nbsp;&nbsp;以最上成就&nbsp;&nbsp;&nbsp;&nbsp;寂静于诸有

&nbsp;&nbsp;&nbsp;&nbsp;尘沙诸如来&nbsp;&nbsp;&nbsp;&nbsp;皆起大悲愿

&nbsp;&nbsp;&nbsp;&nbsp;欲广利众生&nbsp;&nbsp;&nbsp;&nbsp;令居安乐地

&nbsp;&nbsp;&nbsp;&nbsp;以众生诸行&nbsp;&nbsp;&nbsp;&nbsp;有种种差别

&nbsp;&nbsp;&nbsp;&nbsp;不善之果报&nbsp;&nbsp;&nbsp;&nbsp;随业无定止

&nbsp;&nbsp;&nbsp;&nbsp;纵经无数劫&nbsp;&nbsp;&nbsp;&nbsp;度脱难穷尽

&nbsp;&nbsp;&nbsp;&nbsp;是故诸如来&nbsp;&nbsp;&nbsp;&nbsp;劝请金刚手

&nbsp;&nbsp;&nbsp;&nbsp;为作调伏故&nbsp;&nbsp;&nbsp;&nbsp;宣说最胜法


尔时金刚手菩萨。即说大明曰。

乌底瑟吒(二合)三摩野骨噜(二合引)驮(一句)儞逊婆入嚩(二合)罗嚩日啰(二合)吽(引二)。

&nbsp;&nbsp;&nbsp;&nbsp;金刚手菩萨&nbsp;&nbsp;&nbsp;&nbsp;说此大明时

&nbsp;&nbsp;&nbsp;&nbsp;以金刚三业&nbsp;&nbsp;&nbsp;&nbsp;出生大明王

&nbsp;&nbsp;&nbsp;&nbsp;住金刚手前&nbsp;&nbsp;&nbsp;&nbsp;而结跏趺坐

&nbsp;&nbsp;&nbsp;&nbsp;光明普照曜&nbsp;&nbsp;&nbsp;&nbsp;如劫火炽盛

&nbsp;&nbsp;&nbsp;&nbsp;现大威猛势&nbsp;&nbsp;&nbsp;&nbsp;手持金刚杵

&nbsp;&nbsp;&nbsp;&nbsp;亦现大光明&nbsp;&nbsp;&nbsp;&nbsp;猛焰如火聚

&nbsp;&nbsp;&nbsp;&nbsp;戏掷金刚杵&nbsp;&nbsp;&nbsp;&nbsp;变化于三界

&nbsp;&nbsp;&nbsp;&nbsp;犹大劫火中&nbsp;&nbsp;&nbsp;&nbsp;出现忿怒相

&nbsp;&nbsp;&nbsp;&nbsp;以金刚语业&nbsp;&nbsp;&nbsp;&nbsp;说金刚部明


唵(引)嚩日啰(二合)特哩(二合)俱(半音一句)怛帝哩(二合引)曩摩贺(引)嚩日啰(二合)入嚩(二合引)攞(引)那攞(引)哩哥(二)纥哩(二合)那炀吽(引三)。

&nbsp;&nbsp;&nbsp;&nbsp;说此大明时&nbsp;&nbsp;&nbsp;&nbsp;息除诸业障

&nbsp;&nbsp;&nbsp;&nbsp;如盛火焚薪&nbsp;&nbsp;&nbsp;&nbsp;大千皆振动

&nbsp;&nbsp;&nbsp;&nbsp;是时诸天众&nbsp;&nbsp;&nbsp;&nbsp;及大自在天

&nbsp;&nbsp;&nbsp;&nbsp;光明皆洞然&nbsp;&nbsp;&nbsp;&nbsp;而不能安隐

&nbsp;&nbsp;&nbsp;&nbsp;声闻及缘觉&nbsp;&nbsp;&nbsp;&nbsp;皆求入涅盘

&nbsp;&nbsp;&nbsp;&nbsp;三界诸天众&nbsp;&nbsp;&nbsp;&nbsp;亦皆求救护

&nbsp;&nbsp;&nbsp;&nbsp;诸佛菩提力&nbsp;&nbsp;&nbsp;&nbsp;不动而坚固

&nbsp;&nbsp;&nbsp;&nbsp;唯佛大慈悲&nbsp;&nbsp;&nbsp;&nbsp;为有情方便

&nbsp;&nbsp;&nbsp;&nbsp;是时大明王&nbsp;&nbsp;&nbsp;&nbsp;出金刚利牙

&nbsp;&nbsp;&nbsp;&nbsp;立如张弩势&nbsp;&nbsp;&nbsp;&nbsp;忿怒大恶相

&nbsp;&nbsp;&nbsp;&nbsp;发髻如螺文&nbsp;&nbsp;&nbsp;&nbsp;顶冠半月相

&nbsp;&nbsp;&nbsp;&nbsp;风火焰交炽&nbsp;&nbsp;&nbsp;&nbsp;内现诸事业

&nbsp;&nbsp;&nbsp;&nbsp;结印作舞势&nbsp;&nbsp;&nbsp;&nbsp;出生大秘密

&nbsp;&nbsp;&nbsp;&nbsp;最上曼拏罗&nbsp;&nbsp;&nbsp;&nbsp;相应拏吉儞

&nbsp;&nbsp;&nbsp;&nbsp;安住于周匝&nbsp;&nbsp;&nbsp;&nbsp;诸佛各依位

&nbsp;&nbsp;&nbsp;&nbsp;皆是金刚部&nbsp;&nbsp;&nbsp;&nbsp;诸圣之轨仪

&nbsp;&nbsp;&nbsp;&nbsp;为成毗首行&nbsp;&nbsp;&nbsp;&nbsp;复有诸圣众

&nbsp;&nbsp;&nbsp;&nbsp;是时皆出现&nbsp;&nbsp;&nbsp;&nbsp;亦光明炽盛

&nbsp;&nbsp;&nbsp;&nbsp;安住如诸佛&nbsp;&nbsp;&nbsp;&nbsp;无量无边界

&nbsp;&nbsp;&nbsp;&nbsp;所有诸有情&nbsp;&nbsp;&nbsp;&nbsp;悉皆令觉寤

&nbsp;&nbsp;&nbsp;&nbsp;利益而召集&nbsp;&nbsp;&nbsp;&nbsp;令成最上教

&nbsp;&nbsp;&nbsp;&nbsp;时三界天主&nbsp;&nbsp;&nbsp;&nbsp;迷闷而擗地

&nbsp;&nbsp;&nbsp;&nbsp;不复还本心&nbsp;&nbsp;&nbsp;&nbsp;金刚手菩萨

&nbsp;&nbsp;&nbsp;&nbsp;最上大自在&nbsp;&nbsp;&nbsp;&nbsp;哀愍诸天故

&nbsp;&nbsp;&nbsp;&nbsp;为说最上法&nbsp;&nbsp;&nbsp;&nbsp;还命大明曰


唵(引)母底瑟吒(二合)摩贺(引)祢钵多(二合)嚩日哩(二合)尼(引一句)尸(引)竭啰(二合)母他(引)钵野吽(引二)。

&nbsp;&nbsp;&nbsp;&nbsp;说此大明已&nbsp;&nbsp;&nbsp;&nbsp;诸天即能起

&nbsp;&nbsp;&nbsp;&nbsp;皆复得本心&nbsp;&nbsp;&nbsp;&nbsp;死者还其命

&nbsp;&nbsp;&nbsp;&nbsp;佛未调伏者&nbsp;&nbsp;&nbsp;&nbsp;金刚手菩萨

&nbsp;&nbsp;&nbsp;&nbsp;悉令调伏之&nbsp;&nbsp;&nbsp;&nbsp;复现忿怒相

&nbsp;&nbsp;&nbsp;&nbsp;戏掷金刚杵&nbsp;&nbsp;&nbsp;&nbsp;即敕于诸天

&nbsp;&nbsp;&nbsp;&nbsp;令住我三昧&nbsp;&nbsp;&nbsp;&nbsp;诸天受命已

&nbsp;&nbsp;&nbsp;&nbsp;而未能复知&nbsp;&nbsp;&nbsp;&nbsp;告白金刚手

&nbsp;&nbsp;&nbsp;&nbsp;圣者不思议&nbsp;&nbsp;&nbsp;&nbsp;我等咸惊惧

&nbsp;&nbsp;&nbsp;&nbsp;观此忿怒尊&nbsp;&nbsp;&nbsp;&nbsp;敕住于三昧

&nbsp;&nbsp;&nbsp;&nbsp;不知三昧法&nbsp;&nbsp;&nbsp;&nbsp;云何而安住

&nbsp;&nbsp;&nbsp;&nbsp;是时金刚手&nbsp;&nbsp;&nbsp;&nbsp;而白诸天曰

&nbsp;&nbsp;&nbsp;&nbsp;诸佛之所化&nbsp;&nbsp;&nbsp;&nbsp;汝所不能知

&nbsp;&nbsp;&nbsp;&nbsp;故号金刚手&nbsp;&nbsp;&nbsp;&nbsp;为汝作依怙

&nbsp;&nbsp;&nbsp;&nbsp;汝归命诸佛&nbsp;&nbsp;&nbsp;&nbsp;及法与圣贤

&nbsp;&nbsp;&nbsp;&nbsp;然后归于我&nbsp;&nbsp;&nbsp;&nbsp;当依我三昧

&nbsp;&nbsp;&nbsp;&nbsp;是时诸天主&nbsp;&nbsp;&nbsp;&nbsp;及彼诸天众

&nbsp;&nbsp;&nbsp;&nbsp;闻如是言已&nbsp;&nbsp;&nbsp;&nbsp;而白金刚手

&nbsp;&nbsp;&nbsp;&nbsp;依菩萨圣言&nbsp;&nbsp;&nbsp;&nbsp;愿垂哀愍故

&nbsp;&nbsp;&nbsp;&nbsp;尔时金刚手&nbsp;&nbsp;&nbsp;&nbsp;复现颦眉相

&nbsp;&nbsp;&nbsp;&nbsp;作大忿怒威&nbsp;&nbsp;&nbsp;&nbsp;以高举威势

&nbsp;&nbsp;&nbsp;&nbsp;而以大音声&nbsp;&nbsp;&nbsp;&nbsp;降伏于三界

说最胜明曰

呬(引)。

&nbsp;&nbsp;&nbsp;&nbsp;说此心明时&nbsp;&nbsp;&nbsp;&nbsp;所有三界主

&nbsp;&nbsp;&nbsp;&nbsp;及其诸天众&nbsp;&nbsp;&nbsp;&nbsp;皆以降伏心

&nbsp;&nbsp;&nbsp;&nbsp;而住于三昧&nbsp;&nbsp;&nbsp;&nbsp;授本部灌顶

&nbsp;&nbsp;&nbsp;&nbsp;受灌顶法已&nbsp;&nbsp;&nbsp;&nbsp;劝请金刚手

&nbsp;&nbsp;&nbsp;&nbsp;说心明仪轨&nbsp;&nbsp;&nbsp;&nbsp;是大坛场法

&nbsp;&nbsp;&nbsp;&nbsp;金刚手菩萨&nbsp;&nbsp;&nbsp;&nbsp;即当为说之

&nbsp;&nbsp;&nbsp;&nbsp;于外曼拏罗&nbsp;&nbsp;&nbsp;&nbsp;内画金刚轮

&nbsp;&nbsp;&nbsp;&nbsp;具光明炽盛&nbsp;&nbsp;&nbsp;&nbsp;中安降三界

&nbsp;&nbsp;&nbsp;&nbsp;其身大青色&nbsp;&nbsp;&nbsp;&nbsp;而现喜怒相

&nbsp;&nbsp;&nbsp;&nbsp;出金刚利牙&nbsp;&nbsp;&nbsp;&nbsp;当结跏趺坐

&nbsp;&nbsp;&nbsp;&nbsp;戏掷金刚杵&nbsp;&nbsp;&nbsp;&nbsp;光焰普照曜

&nbsp;&nbsp;&nbsp;&nbsp;而复于四方&nbsp;&nbsp;&nbsp;&nbsp;安金刚贤圣

&nbsp;&nbsp;&nbsp;&nbsp;手各持标帜&nbsp;&nbsp;&nbsp;&nbsp;谓大金刚杵

&nbsp;&nbsp;&nbsp;&nbsp;三叉及宝藏&nbsp;&nbsp;&nbsp;&nbsp;众色莲华等

&nbsp;&nbsp;&nbsp;&nbsp;于四隅安置&nbsp;&nbsp;&nbsp;&nbsp;箭及朅桩誐

&nbsp;&nbsp;&nbsp;&nbsp;轮并众色幡&nbsp;&nbsp;&nbsp;&nbsp;金刚部贤圣

&nbsp;&nbsp;&nbsp;&nbsp;依此大轮仪&nbsp;&nbsp;&nbsp;&nbsp;各依位安置

&nbsp;&nbsp;&nbsp;&nbsp;先安七种圣&nbsp;&nbsp;&nbsp;&nbsp;一谓金刚印

&nbsp;&nbsp;&nbsp;&nbsp;二号金刚明&nbsp;&nbsp;&nbsp;&nbsp;三名金刚王

&nbsp;&nbsp;&nbsp;&nbsp;并余诸眷属&nbsp;&nbsp;&nbsp;&nbsp;四持明歌舞

&nbsp;&nbsp;&nbsp;&nbsp;五护门明王&nbsp;&nbsp;&nbsp;&nbsp;六金刚讷多

&nbsp;&nbsp;&nbsp;&nbsp;七谓药刹王&nbsp;&nbsp;&nbsp;&nbsp;于外曼拏罗

&nbsp;&nbsp;&nbsp;&nbsp;依法安诸天&nbsp;&nbsp;&nbsp;&nbsp;摩度等三尊

&nbsp;&nbsp;&nbsp;&nbsp;亦安置本位&nbsp;&nbsp;&nbsp;&nbsp;四隅及四门

&nbsp;&nbsp;&nbsp;&nbsp;安诸天女众&nbsp;&nbsp;&nbsp;&nbsp;钩索等明王

&nbsp;&nbsp;&nbsp;&nbsp;各安于本位&nbsp;&nbsp;&nbsp;&nbsp;画此曼拏罗

&nbsp;&nbsp;&nbsp;&nbsp;如是安布已&nbsp;&nbsp;&nbsp;&nbsp;是时阿阇梨

&nbsp;&nbsp;&nbsp;&nbsp;而作忿努势&nbsp;&nbsp;&nbsp;&nbsp;戏掷金刚杵

&nbsp;&nbsp;&nbsp;&nbsp;入于曼拏罗&nbsp;&nbsp;&nbsp;&nbsp;即诵吽字明

&nbsp;&nbsp;&nbsp;&nbsp;作大高举势&nbsp;&nbsp;&nbsp;&nbsp;调伏忿怒者

&nbsp;&nbsp;&nbsp;&nbsp;得本尊欢喜&nbsp;&nbsp;&nbsp;&nbsp;忿怒者成就

&nbsp;&nbsp;&nbsp;&nbsp;然后阿阇梨&nbsp;&nbsp;&nbsp;&nbsp;手持众妙花

&nbsp;&nbsp;&nbsp;&nbsp;结金刚钩印&nbsp;&nbsp;&nbsp;&nbsp;请召于本尊

&nbsp;&nbsp;&nbsp;&nbsp;及金刚贤圣&nbsp;&nbsp;&nbsp;&nbsp;其请召明曰


唵(引)摩贺(引)嚩日啰(二合)攞(引)那攞(引)哩哥(二合)夜(引)呬[口\*弱](一句)萨哩嚩(二合)嚩日啰(二合)酤攞(引)儞钵啰(二合)吠(引)舍野吽(引二)萨哩嚩(二合)母捺啰(二合引)誐赦鑁驮那怛啰(二合)吒(半音三)萨哩嚩(二合)三摩炀(引)娑(引)达野摩吒(半音四)萨哩嚩(二合)讷瑟啖(二合引)贺那捺郝钵左跋悉铭(二合)骨噜(五)摩贺(引)骨噜(二合)驮(引)屹儞(二合)嚩日哩(二合引)拏吽(引)发吒(半音六)阿阿阿阿(七)。

&nbsp;&nbsp;&nbsp;&nbsp;如是召请已&nbsp;&nbsp;&nbsp;&nbsp;明王即降临

&nbsp;&nbsp;&nbsp;&nbsp;及金刚贤圣&nbsp;&nbsp;&nbsp;&nbsp;施一切成就

&nbsp;&nbsp;&nbsp;&nbsp;是时曼拏罗&nbsp;&nbsp;&nbsp;&nbsp;即现诸瑞相

&nbsp;&nbsp;&nbsp;&nbsp;或闻吽字声&nbsp;&nbsp;&nbsp;&nbsp;或复有警觉

&nbsp;&nbsp;&nbsp;&nbsp;时彼阿阇梨&nbsp;&nbsp;&nbsp;&nbsp;结降三界印

&nbsp;&nbsp;&nbsp;&nbsp;引弟子入坛&nbsp;&nbsp;&nbsp;&nbsp;而授诸大明

金刚钩明曰

吽(引)吽(引)嚩日啰(二合)钵啰(二合)贺啰尾(引)摩吒(半音一句)　三叉大明曰。

吽(引)嚩日啰(二合)戍逻(引)屹儞(二合)频捺摩吒(半音一句)

金刚藏明曰。

吽(引)嚩日啰(二合)酤(引)尸(引)亲捺摩吒(半音一句)

莲花大明曰。

吽(引)嚩日啰(二合)阿摩罗钵讷弥(二合引)摩吒(半音一句)。

&nbsp;&nbsp;&nbsp;&nbsp;复说密印明&nbsp;&nbsp;&nbsp;&nbsp;而有大威力

&nbsp;&nbsp;&nbsp;&nbsp;善印诸众生&nbsp;&nbsp;&nbsp;&nbsp;所作成就法

&nbsp;&nbsp;&nbsp;&nbsp;决定皆成就&nbsp;&nbsp;&nbsp;&nbsp;而说大明曰


吽(引)嚩日啰(二合)玉呬也(二合)悉驮钵啰摩瑜(引)诣(引)说哩讷弥(二合一句)

吽(引)嚩日啰(二合)赞尼(引)说哩朅桩誐阿悉摩贺(引)嚩日啰(二合)葛播(引)罗摩(引)逻(引)末酤致(引)噜卢噜梨(引)恨泥(二合一句)

吽(引)嚩日啰(二合)那(引)啰(引)野拏[口\*爾](一句)

吽(引)嚩日啰(二合)钵多(引)计(引)[口\*爾](一句)。

&nbsp;&nbsp;&nbsp;&nbsp;此四拏吉儞&nbsp;&nbsp;&nbsp;&nbsp;最胜心印明

&nbsp;&nbsp;&nbsp;&nbsp;各以此本明&nbsp;&nbsp;&nbsp;&nbsp;安置曼拏罗

&nbsp;&nbsp;&nbsp;&nbsp;说诸大明已&nbsp;&nbsp;&nbsp;&nbsp;然以三昧誓

&nbsp;&nbsp;&nbsp;&nbsp;诫示于弟子&nbsp;&nbsp;&nbsp;&nbsp;使之令谛听

&nbsp;&nbsp;&nbsp;&nbsp;广利益众生&nbsp;&nbsp;&nbsp;&nbsp;增长于佛法

&nbsp;&nbsp;&nbsp;&nbsp;调伏令得度&nbsp;&nbsp;&nbsp;&nbsp;作金刚成就

&nbsp;&nbsp;&nbsp;&nbsp;说三昧誓已&nbsp;&nbsp;&nbsp;&nbsp;当令其弟子

&nbsp;&nbsp;&nbsp;&nbsp;诵吽字大明&nbsp;&nbsp;&nbsp;&nbsp;加持于头指

&nbsp;&nbsp;&nbsp;&nbsp;使彼诸有情&nbsp;&nbsp;&nbsp;&nbsp;及彼恶魔者

&nbsp;&nbsp;&nbsp;&nbsp;由是大明力&nbsp;&nbsp;&nbsp;&nbsp;皆悉令调伏

&nbsp;&nbsp;&nbsp;&nbsp;然后当依法&nbsp;&nbsp;&nbsp;&nbsp;授弟子灌顶

&nbsp;&nbsp;&nbsp;&nbsp;明王四种法&nbsp;&nbsp;&nbsp;&nbsp;次第而传授

&nbsp;&nbsp;&nbsp;&nbsp;印及印所用&nbsp;&nbsp;&nbsp;&nbsp;坏灭并还命

&nbsp;&nbsp;&nbsp;&nbsp;当以此印明&nbsp;&nbsp;&nbsp;&nbsp;而为作拥护

&nbsp;&nbsp;&nbsp;&nbsp;如是调伏已&nbsp;&nbsp;&nbsp;&nbsp;诸恶不复生

&nbsp;&nbsp;&nbsp;&nbsp;既从是已后&nbsp;&nbsp;&nbsp;&nbsp;诸善法增长

&nbsp;&nbsp;&nbsp;&nbsp;见成就诸法&nbsp;&nbsp;&nbsp;&nbsp;复说成就法

&nbsp;&nbsp;&nbsp;&nbsp;行人于像前&nbsp;&nbsp;&nbsp;&nbsp;戏掷金刚杵

&nbsp;&nbsp;&nbsp;&nbsp;诵明洛叉数&nbsp;&nbsp;&nbsp;&nbsp;持诵其数满

&nbsp;&nbsp;&nbsp;&nbsp;德如金刚手&nbsp;&nbsp;&nbsp;&nbsp;忿怒大明王

&nbsp;&nbsp;&nbsp;&nbsp;离老病死苦&nbsp;&nbsp;&nbsp;&nbsp;善调一切恶

&nbsp;&nbsp;&nbsp;&nbsp;于一切世间&nbsp;&nbsp;&nbsp;&nbsp;无复诸怖畏

&nbsp;&nbsp;&nbsp;&nbsp;欲成就大明&nbsp;&nbsp;&nbsp;&nbsp;于四威仪中

&nbsp;&nbsp;&nbsp;&nbsp;诵一洛叉数&nbsp;&nbsp;&nbsp;&nbsp;所作成就法

&nbsp;&nbsp;&nbsp;&nbsp;现世得圆满&nbsp;&nbsp;&nbsp;&nbsp;诸成就自在

&nbsp;&nbsp;&nbsp;&nbsp;远离诸苦恼&nbsp;&nbsp;&nbsp;&nbsp;堪受妙供养

&nbsp;&nbsp;&nbsp;&nbsp;难调者能调&nbsp;&nbsp;&nbsp;&nbsp;行住无所畏

&nbsp;&nbsp;&nbsp;&nbsp;若欲印成就&nbsp;&nbsp;&nbsp;&nbsp;当结最上印

&nbsp;&nbsp;&nbsp;&nbsp;随意诵大明&nbsp;&nbsp;&nbsp;&nbsp;行人见世中

&nbsp;&nbsp;&nbsp;&nbsp;成大忿怒王&nbsp;&nbsp;&nbsp;&nbsp;所作皆成就

&nbsp;&nbsp;&nbsp;&nbsp;若欲成三昧&nbsp;&nbsp;&nbsp;&nbsp;行人当面东

&nbsp;&nbsp;&nbsp;&nbsp;结彼三昧印&nbsp;&nbsp;&nbsp;&nbsp;持诵三昧明

&nbsp;&nbsp;&nbsp;&nbsp;随意作诸法&nbsp;&nbsp;&nbsp;&nbsp;皆速得圆满

&nbsp;&nbsp;&nbsp;&nbsp;若欲求成就&nbsp;&nbsp;&nbsp;&nbsp;最上羯磨法

&nbsp;&nbsp;&nbsp;&nbsp;诵明利乐故&nbsp;&nbsp;&nbsp;&nbsp;速成诸事业


复次宣说最上成就法。所谓发遣诸魔禁伏邪法。印诸有情调伏众恶。解脱枷锁差诸疟病。解诸毒药散诸宿曜。欲作此等诸法者。皆依降三界尊仪法。

又复若欲作一切入寤。及动摇嬉戏歌舞书写旋转。乃至钩召三界等。皆依金刚忿怒明王印。

若欲钩召一切入于曼拏罗。及破他军见幻化事。改易时节开敷花果。或令谷稼滋茂。及解诸恶病毒药宿曜拏吉儞。令战阵得胜。结界拥护解脱系缚。乃至敬爱等法。皆依金刚忿怒明王毗首羯磨印。

若欲成就诸天降伏龙众。遣诸药刹而为仆使。令一切啰刹生大惊怖。调伏拏吉儞众及摩怛哩哥。宿曜执持魔魅军众。邪坛咒术悉令破灭。使诸勇猛皆令怖畏。及能成就四大天王帝释大梵那罗延天大自在天等。及成就菩萨诸佛敬爱等事。钩召有情令住三昧。如是等种种之法。皆依金刚忿怒明王最上成就法。即说颂曰。

&nbsp;&nbsp;&nbsp;&nbsp;如是最上法&nbsp;&nbsp;&nbsp;&nbsp;若欲成就者

&nbsp;&nbsp;&nbsp;&nbsp;当持诵心明&nbsp;&nbsp;&nbsp;&nbsp;而见忿怒相