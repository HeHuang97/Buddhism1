## 佛说最上根本大乐金刚不空三昧大教王经卷第六

### 一切如来大三昧曼拏罗仪轨分第二十二

尔时金刚手菩萨摩诃萨。复说诸佛大三昧法弟子灌顶仪轨。凡当欲受诸佛大三昧秘密灌顶法者。先须发起诸佛最上秘密阿耨多罗三藐三菩提心等。同诸佛自性清净。

阿阇梨先授弟子此最上秘密心明曰。

唵(引)萨哩嚩(二合)踰(引)诣哥(引)野嚩(引)讫唧(二合)多母怛波(二合引)[打-丁+柰]夜(引)弥(一句)

授此菩提心明已。即得诸佛不退转地。降伏一切邪魔外道。即成诸佛菩萨次授此明曰。

鸟怛波(二合)[打-丁+柰]曳埵波啰[牟\*含]冒地唧多摩耨多啰(一句)嚩日啰(二合)摩[亭\*也]写钵啰(二合)底瑟吒(二合引)必炀(二合二)纥哩(二合)[打-丁+柰]曳(引)纥哩(二合)[打-丁+柰]曳(引)那睹(三)稣啰帝(引)三摩野萨怛嚩(三合)呼(引四)嚩日啰(二合)悉[亭\*也]野他(引)稣亢(五)

授此大明已。欲求最上成就法者。金刚手菩萨皆悉施之。阿阇梨当依法传授弟子。令其弟子以净帛覆面。手持种种妙花。然后引入曼拏罗内。弟子当一心恳切发大誓愿。将所持花任意散掷。随花堕处即是本尊。得本尊已乃去其面帛。时阿阇梨即依佛部灌顶法。以金刚净水灌弟子顶。次授三种三昧法。然后授其三昧誓曰。

&nbsp;&nbsp;&nbsp;&nbsp;汝受灌顶已&nbsp;&nbsp;&nbsp;&nbsp;常住于三昧

&nbsp;&nbsp;&nbsp;&nbsp;即成一切法&nbsp;&nbsp;&nbsp;&nbsp;此金刚铃杵

&nbsp;&nbsp;&nbsp;&nbsp;当执持信受&nbsp;&nbsp;&nbsp;&nbsp;住坚固三昧

&nbsp;&nbsp;&nbsp;&nbsp;发起真实行&nbsp;&nbsp;&nbsp;&nbsp;今此所传授

&nbsp;&nbsp;&nbsp;&nbsp;秘密灌顶法&nbsp;&nbsp;&nbsp;&nbsp;诸佛之密印

&nbsp;&nbsp;&nbsp;&nbsp;若生轻慢心&nbsp;&nbsp;&nbsp;&nbsp;即堕于地狱


说此誓已。即以金刚杵授其弟子。为说持金刚杵明曰。

唵(引)萨哩嚩(二合)怛他(引)誐多(一句)摩贺(引)三摩野(二)怛埵(引)地钵底埵(引)摩鼻诜左(引)弥(三)摩贺(引)嚩日啰(二合)达啰(四)伊捺旦萨哩嚩(二合)没驮怛鑁(二合五)嚩日朗(二合)嚩日啰(二合)达啰写咄(六)埵野(引)毕醯萨捺(引)驮哩炀(二合七)摩贺(引)嚩日啰(二合)达囕没啰(二合)多弥底(八)多祢难多萨哩嚩(二合)怛他(引)誐多(九)钵啰摩摩贺(引)冒地唧多(十)摩写(引)钵哩爹(引)誐(引十一)捺写萨奈(引)驮(引)啰拏弥底啰喝萨炀(二合十二)醯(引)嚩日啰(二合)誐哩嚩(二合引)地钵底(十三)室哩(二合引)呬嚩日啰(二合)那(引)莫悉[亭\*也]三摩野萨怛鑁(三合十四)普哩普(二合)嚩莎(十五)

传此明已。当随弟子本尊灌顶而为立名。立其名已。至于菩提道场。不退转于阿耨多罗三藐三菩提故。所以者何。但由受此三种三昧法故。此三昧法者。实无所有不可得知。大乐金刚萨埵普贤之行。根本最上所出生故。为说此最上真实五种秘密法已。复诫其弟子曰。此法最上是三有主。一切自在首无上真实道。诸佛如来清净自性。了一切众生自性清净故。三有自性亦清净显真实理。此最上秘密法即是金刚铃。而能觉悟诸佛如来及诸贤圣。是法供养复能觉悟一切法。复以此法觉悟诸有情。销除一切诸业障。此名金刚觉悟法。能作成就敬爱等事。清净三有最妙方便。汝当于此最上秘密三昧诸仪轨中深生信受。此法于三有中。能尽诸苦际令获诸妙乐。是大方便教而利益世间。信受行之决定真实。行人修习此胜法者设在五欲受诸乐境。但能依法修行而无障碍。何以故一切如来无比秘密最上大乘妙三昧法。是故应当勤修行之。若不违此诸佛如来密印三昧者。是人必住坚固地生不退心。是名金刚萨埵得证阿耨多罗三藐三菩提。即说颂曰。

&nbsp;&nbsp;&nbsp;&nbsp;菩萨住世间&nbsp;&nbsp;&nbsp;&nbsp;无量无数劫

&nbsp;&nbsp;&nbsp;&nbsp;为诸有情故&nbsp;&nbsp;&nbsp;&nbsp;作广大利益

&nbsp;&nbsp;&nbsp;&nbsp;住方便三昧&nbsp;&nbsp;&nbsp;&nbsp;成就大福业

&nbsp;&nbsp;&nbsp;&nbsp;持明大自在&nbsp;&nbsp;&nbsp;&nbsp;欲利益众生

&nbsp;&nbsp;&nbsp;&nbsp;以此三昧法&nbsp;&nbsp;&nbsp;&nbsp;随意皆得成

&nbsp;&nbsp;&nbsp;&nbsp;设有罪业者&nbsp;&nbsp;&nbsp;&nbsp;亦无诸障碍

&nbsp;&nbsp;&nbsp;&nbsp;当得成所欲&nbsp;&nbsp;&nbsp;&nbsp;是金刚部王

&nbsp;&nbsp;&nbsp;&nbsp;最上自在者&nbsp;&nbsp;&nbsp;&nbsp;尽成诸密法

&nbsp;&nbsp;&nbsp;&nbsp;若依此法行&nbsp;&nbsp;&nbsp;&nbsp;能利益自他

&nbsp;&nbsp;&nbsp;&nbsp;善印于诸法&nbsp;&nbsp;&nbsp;&nbsp;及作诸成就

&nbsp;&nbsp;&nbsp;&nbsp;决定皆圆满&nbsp;&nbsp;&nbsp;&nbsp;作诸相应法

&nbsp;&nbsp;&nbsp;&nbsp;得尽苦边际&nbsp;&nbsp;&nbsp;&nbsp;而获无量乐

&nbsp;&nbsp;&nbsp;&nbsp;如是金刚手&nbsp;&nbsp;&nbsp;&nbsp;秘密金刚杵

&nbsp;&nbsp;&nbsp;&nbsp;若能手持者&nbsp;&nbsp;&nbsp;&nbsp;获诸成就事


复次阿阇梨。当为弟子授记。依诸佛金刚灌顶授记仪。及用诸佛大印法。弟子得记已。即离诸有趣入诸佛境界。即说授记明曰。

唵(引)伊数(引)[亢\*欠]咩(引)哥噜弥怛鑁(二合引一句)嚩日啰(二合)萨埵萨怛(二合)他(引)誐多(二)婆誐鑁(引)讷哩誐(二合)多踰(引)特哩(二合)爹(三)遏典多婆嚩悉驮曳(引四)系(引)嚩日啰(二合)那(引)摩怛他(引)誐多(五)悉[亭\*也]三摩野萨怛鑁(三合六)普哩普(二合)嚩莎(七)

若人得此诸佛授记大明印。尊重信受。是人即得诸佛如来诸大菩萨金刚手等。皆悉降于曼拏罗。授与阿耨多罗三藐三菩提记。是人得受记已。诸佛如来大菩萨众。皆悉敬爱施诸成就法。诸佛如来安住法界。犹如虚空广大无边。是时诸佛同时安慰。咸皆称赞作如是言。此阿阇梨得诸佛三昧同诸如来。若人得此最上秘密安慰称赞者。所有一切罪业应时销散。灭尽无余永离苦恼。诸天不能见所行无畏。尽三有苦成最上法。而此最胜调伏之法。常当护持安于三昧。是即诸佛平等宣说。不应舍离菩提之心。金刚密印定成菩提。此诸佛法勿暂弃舍。设有迷惑纵舍己身。不得暂舍诸佛最上之法。金刚铃杵及诸密印。亦勿舍离而生轻慢。敬阿阇梨等同诸佛。若轻阿阇梨者是轻诸佛。当受众苦无有威德。被诸疟病恶毒拏吉儞魅。宿曜执持及诸魔众。如是灾害常所娆乱。命终之后当堕地狱。是故当知阿阇梨者是为大师。常当尊重爱敬供养。如前所说众苦恼等皆不能侵。应当恭敬供养阿阇梨。何以故此阿阇梨。经阿僧祇俱胝劫数实难值遇。由此阿阇梨开发菩提道得成佛果。是故弟子依本法仪而常供养。是即供养诸佛如来故。成最上法见获善果。与诸贤圣等无有异。见受灌顶证法王位。作三界主降伏魔军。住寂静地佛果菩提定无疑惑。金刚手菩萨。如是说此一切如来及诸菩萨灌顶曼拏罗已。复作是言如先所说一切如来最上秘密。安慰住一切如来三昧。阿阇梨及弟子令发大菩提心即住不退地。应当观想如佛最上究竟。所以者何。谓阿阇梨及弟子。能发诸佛最上大菩提心。由此发大心故。即住不退地。无复退转。由不退故决定证于阿耨多罗三藐三菩提。由是见在证菩提故。未来决定平等证彼阿耨多罗三藐三菩提。

又复阿阇梨及弟子。所有金刚萨埵相应之法皆悉具足。所以诸佛如来。以最上秘密而作安慰。

又复如先所说。住诸佛如来三昧者。即证阿耨多罗三藐三菩提。所谓诸佛如来根本三昧。是最上成就法。若住此三昧者。即证诸佛如来。是故若欲尽诸苦恼。应于阿阇梨生贵重心。常作护持信奉称赞爱敬供养。尽其形寿无暂懈退。复令他人转生信重承事供养。当知此阿阇梨。已具金刚三业。常住诸佛三昧最上究竟。此大秘密法。唯除邪魔外道及声闻缘觉等勿令传授。金刚手菩萨。说此诸佛及诸菩萨真实法已。复说颂曰。

&nbsp;&nbsp;&nbsp;&nbsp;当于阿阇梨&nbsp;&nbsp;&nbsp;&nbsp;起大信重心

&nbsp;&nbsp;&nbsp;&nbsp;其阿阇梨者&nbsp;&nbsp;&nbsp;&nbsp;是无尽三昧

&nbsp;&nbsp;&nbsp;&nbsp;最上大乐本&nbsp;&nbsp;&nbsp;&nbsp;诸佛等无异

&nbsp;&nbsp;&nbsp;&nbsp;由阿阇梨故&nbsp;&nbsp;&nbsp;&nbsp;获最上究竟


复次阿阇梨。但当受诸富乐。及种种饮食上味。乃至歌舞戏笑等事。而依法持诵用根本印。作秘密供养。得所求成就即说金刚萨埵秘密歌舞等供养明曰。

吽(引)

诸佛如来秘密供养明曰。

阿。

降三界尊秘密供养明曰。

呬(引)

莲花藏尊秘密供养明曰。

怛览(二合引)

虚空藏尊秘密供养明曰。

朅。

如是等供养。以此五心明得成秘密供养法。

复说最上秘密毗首印供养。及金刚萨埵等诸贤圣仪轨幖帜印法。所有幖帜。皆以金银及吉祥木等。各依本法而作安于曼拏罗。是时弟子依毗首印法当作供养。由此毗首仪故。弟子所有苦恼疟等。诸疾恶毒拏吉儞魅。恶曜执持诸魔灾害。恶趣等业皆悉销灭。增长善业得究竟相应诸佛无上菩提。依此金刚萨埵最上秘密毗首印供养仪。所有诸贤圣各以入三昧歌而作供养。是名一切毗首三昧最上成就供养即说根本金刚萨埵羯磨部入三昧金刚歌曰。

萨哩嚩(二合引)耨啰(引)誐稣珂素(引)摩那散怛鑁(二合一句)嚩日啰(二合)萨埵稣啰多三摩野婆嚩弥(二)摩贺(引)稣珂涅哩(二合)除(引)卒野捺(三)钵啰(二合)底钵[亭\*也]悉[亭\*也]左罗具钵啰(二合)拏多(四)

复说一切如来部最上秘密入三昧金刚歌曰。

嚩日啰(二合)萨埵僧屹啰贺(一句)

嚩日啰(二合)啰怛那(二合)摩努多啰(一句)

嚩日啰(二合)达哩摩(二合)誐(引)野乃(一句)

嚩日啰(二合)羯哩摩(二合)羯噜婆嚩(一句)

复说一切金刚部最上秘密入三昧金刚歌曰。

吽(引)嚩日啰(二合)哥(引)哩母(二合)哥设啰(引)野那摩(一句)

室哩(二合引)嚩日啰(二合)啰(引)誐三摩夜野那摩(一句)朅桩誐(引)嚩日啰(二合)补罗夜野那摩(一句)

室哩(二合引)嚩日啰(二合)健吒葛罗婆(引)野那摩(一句)复说一切莲华部最上秘密入三昧金刚歌曰。

聒唧捺鼻噜捺啰(二合)唠捺啰(二合)多耨(一句)母誐啰(二合)惹那(引)稣喝哩(引二)钵啰(二合)钵[寧\*也]西聒唧鼻帝叉拏(二合)作讫啰(二合)达啰母哩底(二合二)惹誐地儞野散多多(四)聒唧捺鼻骚摩也(二合)扇(引)多嚩布啰叉啰难(五)哥摩攞摩那写吠(六)聒唧捺鼻祢(引)钵多(二合)哥(引)摩三摩野(引)钵啰(二合)悉[亭\*也](七)摩摩钵捺摩(二合)啰(引)惹呬(八)

复说一切宝部最上秘密入三昧金刚歌曰。

萨哩嚩(二合引)鼻尸哥钵啰弥说啰多(一句)僧悉[亭\*也]左(引)叉野儞地(二)钵啰摩萨哩嚩(二合引)誐啰(二合)计睹(三)尾惹踰蹉啰(二合)野多(四)室哩(二合引)嚩日啰(二合)啰怛那(二合)婆嚩弥苏珂捺(五)

复说摩度迦啰三尊歌曰。

普哩普(二合)嚩莎(一句)

复说四贤圣歌曰。

纥哩(二合)吽室哩(二合)毗踰(二合一句)

复说诸龙王歌曰。

普普。

复说金刚手大药刹主诸阏伽供养金刚歌曰。

萨哩嚩(二合引)哩伽(二合)曼拏罗祢难(一句)嚩日啰(二合)达啰(引)讫啰(二合)摩(二)尾摩哩捺(二合)尾吉啰尾吉啰(三)伴儒(仁祚切)蹉(引)捺野那(引)设野(四)喝那捺喝钵左(五)婆悉弥(二合引)俱噜骨噜(二合)驮(六)吽哥(引)啰摩(引)怛哩(二合)拏盎(七)

复说最上自在大曼拏罗最上秘密入三昧金刚歌曰。

聒唧捺摩朗耨曼拏罗萨喝萨啰(二合)噜左(引)嚩布沙(引)尾啰(引)惹西(引一句)钵啰(二合)罗野那罗(引)哩哥(二合)酤致哥啰奔惹摩贺婆野祢(引)必底(二合)那(引)聒唧(二)聒唧捺尾哥(引)底祢必底(二合)稣珂扇(引)多摩那(引)祢惹那噜钵驮(引)哩拏(引三)萨哩嚩(二合)惹誐蹉摩(引)哩闭(二合)多稣噜钵勃哩(二合)多(引)达啰播(引)尼那(引)聒唧(四)誐誐那弥嚩萨哩嚩(二合)僧悉体睹惹誐旦尾那踰[寧\*也]睹尾戍达那(引)野(五)怛鑁(二合)嚩日啰(二合)萨埵悉[亭\*也]摩拽尸沙尾那野尾捺誐驮(二合)萨稣契毗药(二合六)

复说最上秘密仪中最上秘密三种三昧金刚歌曰。

唵(引)钵啰(二合)尾设婆誐鑁(一句)摩贺(引)稣珂谟(引)叉布囕(二)萨哩嚩(二合)悉提稣珂波啰摩囕摩炀(二合三)波啰摩稣枯(引)怛摩悉[亭\*夜](引四)[口\*弱]吽(引)鑁(引)呼(引)钵啰(二合)悉[亭\*也]莎(五)

以如是等最上甚深秘密三种三昧真实理金刚歌而作供养。所求成就皆得圆满。此一切如来最上秘密诸仪轨中大毗首三昧供养。以此供养者。金刚萨埵即时降赴。得毗首相应自在成就。即说颂曰。

&nbsp;&nbsp;&nbsp;&nbsp;此根本仪轨&nbsp;&nbsp;&nbsp;&nbsp;善作诸事业

&nbsp;&nbsp;&nbsp;&nbsp;大秘密神通&nbsp;&nbsp;&nbsp;&nbsp;能建大法幢

&nbsp;&nbsp;&nbsp;&nbsp;得无尽义味&nbsp;&nbsp;&nbsp;&nbsp;果决成就事

&nbsp;&nbsp;&nbsp;&nbsp;获具足圣财&nbsp;&nbsp;&nbsp;&nbsp;圆满究竟法

&nbsp;&nbsp;&nbsp;&nbsp;毗首大秘密&nbsp;&nbsp;&nbsp;&nbsp;难成者能成

&nbsp;&nbsp;&nbsp;&nbsp;所有三摩地&nbsp;&nbsp;&nbsp;&nbsp;静住自在乐

&nbsp;&nbsp;&nbsp;&nbsp;得心之所欲&nbsp;&nbsp;&nbsp;&nbsp;一切无挂碍

&nbsp;&nbsp;&nbsp;&nbsp;设或世间人&nbsp;&nbsp;&nbsp;&nbsp;不修诸福业

&nbsp;&nbsp;&nbsp;&nbsp;无其胜善力&nbsp;&nbsp;&nbsp;&nbsp;以罪业障故

&nbsp;&nbsp;&nbsp;&nbsp;入此曼拏罗&nbsp;&nbsp;&nbsp;&nbsp;求所作成就

&nbsp;&nbsp;&nbsp;&nbsp;依根本仪轨&nbsp;&nbsp;&nbsp;&nbsp;随意所愿乐

&nbsp;&nbsp;&nbsp;&nbsp;皆悉得圆满&nbsp;&nbsp;&nbsp;&nbsp;此法殊胜力

&nbsp;&nbsp;&nbsp;&nbsp;诸法无能胜&nbsp;&nbsp;&nbsp;&nbsp;设复越三昧

&nbsp;&nbsp;&nbsp;&nbsp;及造诸罪业&nbsp;&nbsp;&nbsp;&nbsp;或宿曜加临

&nbsp;&nbsp;&nbsp;&nbsp;若诸魔娆事&nbsp;&nbsp;&nbsp;&nbsp;入此曼拏罗

&nbsp;&nbsp;&nbsp;&nbsp;所作皆成就&nbsp;&nbsp;&nbsp;&nbsp;依法得大利

&nbsp;&nbsp;&nbsp;&nbsp;若或未曾入&nbsp;&nbsp;&nbsp;&nbsp;成就曼拏罗

&nbsp;&nbsp;&nbsp;&nbsp;若作此坛法&nbsp;&nbsp;&nbsp;&nbsp;而实胜数倍


### 一切相应仪轨分第二十三

尔时金刚手菩萨。复说一切如来三种大三昧最上秘密成就法。三种大三昧者。所谓佛宝法宝僧宝。是大妙乐是大究竟。最上寂静平等安住诸法出生。若有行人依法造[巾\*((ㄇ@人)/登)]像。内画三宝。如菩萨相被金刚甲。执金刚器仗持众妙宝。以此画像即成最上曼拏罗。然后选择胜处宫殿精舍。严饰其地香花罗列行人依法而作成就即得圆满。

即说一切如来三种大三昧最上心明曰。

唵(引)部(引)亢(一句)

说此明已复说此大明曰。

怛堆那婆誐嚩睹醯(一句)冒地萨埵萨怛(二合)他誐多(二)耨捺哩(二合)瑟致(二合)难醯多(引)哩他(二合引)野(三)儞哩蜜哩(三合)钉捺哩设(二合)炀爹弥(四)阿尸沙尾那踰女誐(五)祢哩(二合)茶儞室左(二合)野嚩哩弥(二合)多(引六)阿颠多婆嚩嚩(引)萨(引)誐啰(二合七)儞嚩驮哥嚩左(引)捺野(八)怛哩(二合)啰怛那(二合)多(引)目钵誐多(引九)没驮达哩摩(二合)誐拏(引)伊底(十)阿颠多婆嚩僧悉驮(十一)尾戍驮室哩(二合)哥啰(引)钵啰(引十)(二)伊底萨哩嚩(二合)怛他(引)誐多钵啰摩虞呬也(二合)嚩日朗(二合十三)阿他钵啰摩虞呬也(二合)达哩摩(二合)多(引十四)健吒(引)阿(引)哥(引)舍洛叉赧(十五)萨哩嚩(二合)摩(引)哥(引)商左(引)必也(二合)洛叉赧(十六)阿(引)哥(引)舍三摩多(引)踰(引)誐(引十七)萨哩嚩(二合引)誐啰(二合)三摩多(引)塞普(二合)致(引)底(十八)钵啰(二合)倪也(二合)播(引)啰蜜多(引十九)阿他摩贺(引)三摩野嚩啰弥底(二十)萨哩嚩(二合)部(引)仵(引)钵部碍萨睹(二合)细(引)咩摩(引)乃莎摩(引)咄摩(二合)那(二十一)底哩(二合)啰怛那(二合)布(引)惹(引)波囕摩(引)葛噜弥(引)底嚩捺(引)摩贺弥底(二十二)

如是诸佛心明能作成就法。以此方便设诸仪轨。依法而作随意成就。若人设受五欲乐。建此曼拏罗随其所愿皆得成就。

又复此诸佛最上秘密三种三昧心明及印相等法。当传诸弟子亦令随意而求成就。若时弟子依此秘密仪。当设种种微妙供养于佛法僧及阿阇梨。以殷重心求诸成就。若自作若为他作。皆令得成。

复说金刚手忿怒明王最上秘密仪。行人依本法画忿怒明王。色如金刚火大日轮。坐众色莲华。于莲华上明王左右。画四亲近菩萨。其左一作绿色。第二作金色。其右一作红白色。第二青白色。复于左右画四菩萨各持本幖帜。谓金刚杖轮铃幡等。各作喜怒相安住本法。即说彼心明曰。

吽(引一句)乌波纥哩(二合)捺野呬(引二)

行人当手持金刚铃杵诵此心明。安置贤圣时。即得[巾\*((ㄇ@人)/登)]像法圆就。如是安置已。即成最上秘密曼拏罗。然后依仪法当诵三昧明曰。

[寧\*也]爹啰(引)瞿捺婆(二合)嚩骨噜(二合)驮(一句)嚩日啰(二合)(引)儗儞(二合)塞健(二合)驮母哩多(二合)野(二)钵啰(二合)祢(引)钵多(二合)嚩日啰(二合)摩贺(引)喻誐(三)拏(引)吉儞也(二合引)萨哩嚩(二合)睹入嚩(二合)攞伊底嚩日朗(二合)(四)阿他达哩摩(二合)阿(引)哥(引)舍洛叉赧(五)萨哩嚩(二合)摩(引)哥(引)商左(引)鳖洛叉拏(六)摩(引)哥(引)舍三满多踰儗(七)萨哩嚩(二合)弥嚩(引)怛啰(二合)娑(引)达曳(八)萨哩嚩(二合引)哥(引)舍(引)誐啰(二合)踰儗那(九)萨哩嚩(二合引)哥(引)舍弥底没噜(二合)鑁(十)母捺哩(二合)旦嚩日啰(二合)母捺啰(二合引)鼻(十一)怛哩(二合)路哥摩毕婆叉曳祢底(十二)

此金刚贤圣最上秘密三昧明诵已。然后依如来部仪轨而用本印。献金刚歌舞等供养。行人依法作此成就者。悉得如意。

复说观自在菩萨最上秘密调伏仪。行人当作[巾\*((ㄇ@人)/登)]像内画观自在菩萨。如闪电光轮作金刚舞势。具足百臂圆如轮相。手持莲华等诸幖帜。于菩萨周匝画颦眉等贤圣。皆作忿怒相。亦持莲华并诸幖帜。如是依法画已。即成曼拏罗。然后于像前诵此一切法金刚三昧明曰。

怛堆那婆誐鑁(引)没驮(一句)阿嚩路吉帝说啰(二)哥噜底尾那踰播(引)野(三)戍地讫哩(二合)拏(引)钵啰(二合)那哩底(二合)多(四)弥底钵啰忙嚩日朗(二合五)拽他(引)啰葛旦(二合)醯哥摩朗(六)啰(引)誐奴晒哩那(二合)隶鳖帝(七)哩嚩(二合引)萨奴晒哩嚩(二合)虎尾台(八)萨怛(二合)他(引)戍唐怛哩(二合)驮(引)睹(引)哥(九)弥底钵啰摩虞呬也(二合)达哩摩(二合)多(十)健吒(引)曳那曳乃嚩尾地那(十一)惹誐地那野摩(引)嚩呬钵捺摩(二合)戍[亭\*也]誐啰(二合)踰誐(引)怛摩(二合引十二)帝那帝乃嚩输达曳祢底(十三)

如是一切法金刚三昧大明诵已。依莲华部法作种种供养。所作皆成就。

复说虚空藏菩萨成就一切仪轨[巾\*((ㄇ@人)/登)]像法。当于[巾\*((ㄇ@人)/登)]内依法画大日轮。于轮中画虚空藏菩萨。身如琉璃色。而坐众色莲华。于其华上菩萨左右。画四亲近菩萨。谓灌顶菩萨。宝藏菩萨。宝幢菩萨。大供养菩萨。如是画已。即成最上曼拏罗。此微妙金刚大日轮普照如来虚空藏菩萨。善满一切愿法宝秘密铃。善施一切欲。所有胜义意愿最上成就等。皆由此法。获诸解脱妙乐遂诸意欲。若自作或为他作。悉皆圆满此最上三昧。以此法故速能成就金刚萨埵。此法于诸仪轨中成就最胜故。

复说一切成就金刚萨埵最上大印三昧仪轨。若有下根众生。造诸罪业作不饶益行者。见此法已罪业销灭。得成大菩萨而能饶益众生起大方便。如金刚萨埵住坚固真实三业。不越于三昧安住金刚界。然后当传大印。受大印已获得一切成就。此大印法。至如诸佛亦不敢越于三昧。诸求金刚萨埵乃至求成佛者。纵经俱胝劫而不能得。若以此最上大印力故。速能得成就诸佛菩萨。而能随其所化众生所有意愿。当为说诸成就法。此大印者是大方便。善能圆满诸法故。所以者何。结此大印时。诸佛菩萨皆悉云集。于刹那间施诸所欲。如是施已复赞叹言。金刚萨埵是最上善巧微妙甚深。广大清净无所有性。无尽无竭最上至极。出生尽虚空界大乐适悦。决定不空尽诸众生。最胜成就是大自在。以微妙字出生一切义。以金刚觉悟法令诸众生悟最上大乐。以金刚秘密具令诸众生安住第一法。即说一切如来三昧成就最上秘密仪。行人常于清旦时。依法结大印持诵心明。即得成就一切印。

又复最上秘密成就法。行人依法执金刚铃杵。当诵三种三昧明。所求成就皆得圆满。

又复依法执持金刚铃杵。当结毗首印持诵明者。即得诸印相成就。其身得如金刚萨埵。所有大自在成就法。皆悉施之。其诸印相速得圆满。乃至诸成就法皆亦得成。随其意愿无不成者。

复说最上秘密一切相应仪轨法门。所言相应者谓诸法之用。谓从相应法出生诸界故。云何出生。谓从本尊正念出生故。又复云何名为相应。谓即语也。语体即声。声者即大相应理也。相应理者即是本尊正念。由是相应是即本尊出生。本尊出生故是名相应成就。又此相应者。所谓聚集相应一切印法相应等。言聚集相应者。谓诸法和合是名聚集相应。譬如世间多财聚集。诸法和合亦复如是。聚集一切印法三昧等。是名聚集相应。

又复一切印法相应者。谓十方诸佛如体如相名一切印法。此用者即最上成就故。谓诸贤圣所有本印。由此本印当各用故。从是出生大相应法最上秘密成就。行人当观如本尊印法相应。次想己身亦复如是。即得圆证诸佛菩萨位故。诸最上秘密成就仪。是甚深最上成就法。当如本尊相应摄大毗首印。行人当观己身亦复如是。得成微妙字。此诸法中最胜。是大毗首三昧最上相应摄诸悦乐法。又此最上秘密成就仪法中最上成就法。当如金刚萨埵根本相应如体如相。行人当想己身亦如是。得成微妙字义。由是获诸佛清净三昧。即成一切相应主。诸成就中最如是相应法。诸有所作无不成者。设受五欲乐但想如本尊相应。此即一切如来最上秘密无上大乘清净大三昧。所有诸如来大乐根本相应。即是金刚决定三昧。此相应法是大良药。有最胜功能故。是成就中一切得自在。行人当知若修此相应者。即得如金刚萨埵精进悦乐而能增长。色力寿命。所有一切成就仪法。于刹那间皆悉圆满。何以故修如是相应大印。住如是相应。即依本尊相应成就仪。而作相应三昧成就事故。又复行人当知。心如幻化而无定止。身如器具造作所成。身非觉知与心相离故亦非相离故。此印法相应亦复如是。譬如色心之法本非一故。身心合和作诸事业。印法相应和合亦尔。如是三昧及此相应互作成就。若诸行人以无我法。修诸相应成就事者。此诸行人即是如来。

又复一切印相应者。谓印体具大乐坚固。由是大乐坚固。成就诸乐相应事。若诸行人勤求此最上秘密成就法者。但当精进发菩提心至意专勤。勿以苦节加行。而令疲极则生退转。但以悦乐心与大乐相应当作成就。是名一切印相应法。

又复乐相应者。能作成就事。谓诸乐法随宜而受。如本尊相应大乐法故。一切如来最上秘密无上大乘大教王。是金刚萨埵最上大乐相应法故。

又复一切适悦相应者。谓一切三昧相应成就故。行人修此法者。当与适悦心相应。何以故若勤苦加行。即于自体而生困苦。由是于法而生散乱。不能专注作诸成就。是故修相应行者。随意随力而于饮食受用。乃至四威仪中戏笑语言。于一切处无复挂碍。设有未入曼拏罗及有诸障恼。但当依本尊相应行修成就法者。于刹那间。皆悉圆满此大欲乐三昧自在主诸金刚部王。若求证诸佛及诸大菩萨。由此相应法尚得成就。何况求诸成就事。此决定成就法。一切皆得成。能成诸密印能尽苦边际。以此相应微妙。是名金刚萨埵最上适悦法。

又复一切坚固相应者。谓一切法自性坚固。原始至终唯一真智。自性坚固自体无别故。

又复一切坚固授记相应者。谓依本尊相应大智方便。当作一切法求诸成就事决定圆满。是为坚固授记相应。又最上秘密坚固授记相应者。即金刚萨埵大相应法。作诸供养求种种事皆得圆满。是名授记相应。即说颂曰。

&nbsp;&nbsp;&nbsp;&nbsp;此真理最上&nbsp;&nbsp;&nbsp;&nbsp;微妙相应法

&nbsp;&nbsp;&nbsp;&nbsp;甚深秘密中&nbsp;&nbsp;&nbsp;&nbsp;最尊胜无比

&nbsp;&nbsp;&nbsp;&nbsp;若大阿阇梨&nbsp;&nbsp;&nbsp;&nbsp;及上智弟子

&nbsp;&nbsp;&nbsp;&nbsp;有大菩提心&nbsp;&nbsp;&nbsp;&nbsp;授此相应法

&nbsp;&nbsp;&nbsp;&nbsp;若遇无智人&nbsp;&nbsp;&nbsp;&nbsp;虽爱乐成就

&nbsp;&nbsp;&nbsp;&nbsp;于法无信解&nbsp;&nbsp;&nbsp;&nbsp;勿得传授之

&nbsp;&nbsp;&nbsp;&nbsp;此法非难成&nbsp;&nbsp;&nbsp;&nbsp;非勤苦加行

&nbsp;&nbsp;&nbsp;&nbsp;但依法轨仪&nbsp;&nbsp;&nbsp;&nbsp;而善作成就

&nbsp;&nbsp;&nbsp;&nbsp;起精进所修&nbsp;&nbsp;&nbsp;&nbsp;是人获大利

&nbsp;&nbsp;&nbsp;&nbsp;解脱诸魔事&nbsp;&nbsp;&nbsp;&nbsp;诸天不能见

&nbsp;&nbsp;&nbsp;&nbsp;是金刚萨埵&nbsp;&nbsp;&nbsp;&nbsp;成佛菩萨道

&nbsp;&nbsp;&nbsp;&nbsp;此最上相应&nbsp;&nbsp;&nbsp;&nbsp;皆悉得圆满