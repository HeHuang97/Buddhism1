## 佛说大悲空智金刚大教王仪轨经卷第一(大幻化普通仪轨三十一分中略出二无我法)

### 金刚部序品第一

如是我闻。一时薄伽梵。住一切如来身语心金刚喻施婆倪数秘密中秘密出生妙三摩地。时彼世尊从是三摩地起。赞言善哉善哉金刚藏菩萨摩诃萨。奇哉金刚萨埵大萨埵三昧耶萨埵。悉从大悲空智金刚大菩提心之所开示。

尔时金刚藏菩萨。闻是语已即白佛言。世尊云何金刚萨埵。云何大萨埵。云何三昧耶萨埵。唯愿世尊为我解说。佛告金刚藏菩萨。金刚者谓不可破坏。萨埵者谓三有一性。胜慧相应是名金刚萨埵。谓于大智胜味充满。是名大萨埵。谓常行三昧。是名三昧耶萨埵。时金刚藏菩萨重白佛言。世尊空智金刚者。于如是名云何摄受。云何名空智。何等名金刚。佛告金刚藏菩萨。空智者谓即大悲空智。金刚者体即胜慧。以胜慧方便成就仪轨。于彼见闻有大力。能种种成办。谓降伏禁止。或却他军及瑜儗尼。如其正理生住因缘。以识智成办如其出现诸佛圣贤。是为空智最初出生行相。又复于大悲性如是解脱。则于缚性缚。遍能了知悉皆解脱。所以者何。彼胜慧性及所知性悉非性故。彼空智性亦非性故。以本然智决诸疑网。照解诸法本然不起。时金刚藏菩萨重白佛言。世尊如是空智云何而有血脉之相。佛告金刚藏菩萨。彼血脉相有三十二种。是名三十二菩提之心。又此漏法于大乐处总有三种。谓罗罗拏辣娑摩阿嚩底。罗罗拏者即胜慧自性。辣娑拏者谓善方便。阿嚩底者是中说。离能取所取。又此三种即是住持不动清净智月。彼三十二种血脉者。谓一者不可破坏。二者微妙色相。三者天。四者左边际。五者短。六者酤摩惹。七者性。八者施迦。九者过失。十者阿尾吒。十一者本母。十二者设哩嚩梨。十三者清凉。十四者焰炽。十五者罗罗拏。十六者辣娑拏。十七者阿嚩底。十八者量。十九者青色。二十者平等。二十一者因。二十二者相应。二十三者喜。二十四者成就。二十五者暖。二十六者苏末他。二十七者转。二十八者欲。二十九者忿怒。三十者迦多演尼。三十一者童子。三十二者施设。是名三十二种血脉之相。

复次金刚藏菩萨白佛言。世尊此何因缘有如是相。佛告金刚藏菩萨。谓欲成熟三有。远离一切能取所取。以诸方便了别性相。为持戒者分别解说。诸佛贤圣智慧方便。三身三业及伊鑁摩野。谓伊者佛眼母菩萨鑁者摩摩枳菩萨。摩者白衣菩萨。野者多罗菩萨。又复法身轮者具八辐相。报身轮者具十六辐。化身轮者具莲华相六十四叶。大药轮者具三十二幅。建此轮者如是次第有四刹那。谓庄严果报作观离相。依四圣谛谓苦集灭道依四真实谓身真实智真实持明真实圣贤真实。有四欢喜谓喜胜喜离喜俱生喜等。依四种律谓上座部大众部正量部一切有部。日月时分昼夜增减。谓于八时有十六分三十二点六十四刻。如是一切四种最初赞拏梨明妃。从彼脐轮发大智火焚弃五蕴。以佛眼母焚烬诸漏除妄因缘故。

### 拏吉尼炽盛威仪真言品第二

施一切地上饮食真言曰。

唵(引)(一)阿吽(引)(三)发吒(半音)莎(引)贺(引下同四)

佛言唵阿者作一切法出生门故。

五如来种子者所谓。

扪(一)盎(二)[口\*爾]陵(二合引)(三)龛(四)吽(五引)

空智金刚心真言曰。

唵(引)(一)祢嚩毕祖(二)嚩惹啰(二合)吽(引)(三)吽(引)(四)吽(引)(五)发吒(半音)莎贺(六)

佛言一切真言句首。当安唵字。次置吽发吒字。后用莎贺字。

阿閦如来真言曰。

唵(引)(一)遏(二)葛(三)拶(四)吒(五)多(六)波(七)野设莎贺(八)

佛言一切瑜儗尼种子字。

遏(一)阿(引)(二)壹(三)翳(引)(四)嗢(五)污(引)(六)哩(七)梨(八)噜(九)卢(十)伊(十一)爱(引)(十二)邬(十三)奥(引)(十四)暗(十五)恶(十六)

二臂明王真言曰。

唵(引)(一)怛懒(二合)路(引)歌(引)(二)叱波各(引)(三)吽(引)(四)吽(引)(五)吽(引)(六)发吒(半音)莎贺(七)

四臂明王真言曰。

唵(引)入嚩(二合)啰(二)入嚩(二合)啰毗喻(二合引)(三)吽(引四)吽(引)(五)吽(引)(六)发吒(半音)莎贺(七)

六臂明王真言曰。

唵(引)(一)吉胝吉胝(二)嚩惹啰(二合)吽(引)(三)吽(引)(四)吽(引)(五)发吒(半音)莎贺(六)

加持真言曰。

唵(引)(一)阿(引)(二)吽(引)(三)

净地真言曰。

唵(引)(一)荦叉(上吕角切下同)荦叉(二)荦叉吽(引)(三)吽(引)(四)吽(引)(五)发吒(半音)莎贺(六)

禁止真言曰。

唵(引)(一)吽(引)(二)莎贺(三)

发遣真言曰。

唵(引)(一)龛(二)莎贺(三)

忿怒真言曰。

唵(引)(一)纥陵(二合引)(二)莎贺(三)

降伏真言曰。

唵(引)(一)吽(引)(二)莎贺(三)

钩召真言曰。

唵(引)(一)枯(二)莎贺(三)

又降伏真言曰。

唵(引)(一)扪(二)莎贺(三)

信爱真言曰。

唵(引)(一)酤噜梨(引)(二)纥哩(二合引)(三)莎贺(四)

佛言若天旱时欲请雨者。先建曼荼罗。用寒林线。絣量界道。于坛中心。以寒林中五色粉。骨作白粉。炭作黑粉　作赤粉。雄黄作黄粉。陬罗叶作缘粉(以石碌代之)粉画空智金刚大明王。八面四足一十六臂。面各三目作忿怒相。踏阿难陀龙王。复以香泥捏造阿难陀龙王像。其龙王及妃种子字并用朴垩。以五甘露沐浴散黑色花。次以龙华树汁涂之(或以白蒿汁代之)复以象眵涂龙王顶上。于黑月十四日。取黑牛乳盛满器中。令黑色童女合青色线。于坛西北隅开一小池。以阿难陀龙王安彼池中。然后阿阇梨依法厉声。无间诵此请雨真言曰。

唵(引)(一)苦噜苦噜(二)渴痆(女辖切下同)渴痆(三)末娑末娑(四)渴吒渴吒(五)枯吒野枯吒野(六)阿难多(七)閦婆葛啰(引)野(八)那(引)誐(引)提钵多曳(九)呬呬噜噜绀(十)萨钵多(二合)播(引)多(引)罗誐耽(引)(十一)那(引)誐(引)那(引)歌(引)哩沙(二合)野(十二)末哩沙(二合)野(十三)誐哩惹(二合)野(十四)扑(十五)扑(十六)扑(十七)扑(十八)扑(十九)扑(二十)扑(二十一)扑(二十二)吽(引)(二十三)吽(引)(二十四)吽(二十五)莎贺(二十六)

诵此真言。若时不雨。即当倒诵此咒。降霔大雨。又若不雨。令彼龙王头破七分如兰香梢若欲止雨。取寒林衣置于坐下。诵此真言即能止雨。止雨真言曰。

唵(引)(一)阿哩也(二合)(二)设摩(二合)舍(引)那毕哩(二合)夜(引)野(三)吽(引)(四)吽(引)(五)吽(引)(六)发吒(半音七)

复次成就法。谓降伏他军速令破坏。当用画石为末入五甘露。以断铁草和合为丸。加持诵此真言曰。

唵(引)(一)嚩惹啰(二合)葛哩多(二合)哩(二)呬嚩惹啰(二合引)野(三)吽(引)(四)吽(引)(五)吽(引)(六)发吒(半音七)

应先诵此真言一十万遍。或一百万遍。得成就已。即用前药丸画瓶器顶。悉令周匝无使断绝。即得他军速皆破坏。

若欲成就底罗绀法当用末罗摩子。白色曼度迦华。及断铁草。阿閦毗药。于日蚀时和合作钺斧形。踏两足下诵此真言曰。

唵(引)(一)嚩惹啰(二合)酤吒(引)啰(二)播(引)吒野播(引)吒野(三)吒吒(四)吽(引)(五)吽(引)(六)吽(引)(七)发吒莎贺(八)

诵此真言一百万遍。即得成就一切圣贤。尚不违越何况破坏焰摩罗界。

复次成就法。若欲作诸疟病。于阿哩迦树叶上。用唧多迦毒辣药。书彼设睹噜名字。弃掷稻糠火中。诵此真言曰。

唵(引)(一)呬(引)嚩惹啰(二合)(二)入嚩(二合)啰入嚩(二合)啰(三)设咄笼(二合)(四)勃笼(二合)(五)吽(引)(六)吽(引)(七)吽(引)(八)发吒莎贺。

诵此真言一阿庾多即得成就。

若欲成就开摩黏法。于自脐轮作是观想。或于腹上观想成办。然后乃见摩黏自开。若欲作信爱法。于月八日分诣无忧树下。着赤色衣食未捺那果。以肝摩唧歌乐汁涂于额上。诵此真言曰。

唵(引)(一)阿目计(引)弭(二)纥哩(二合引)嚩施(引)(三)婆鑁睹(四)娑(引)贺(引)(五)

诵此真言一阿庾多。无令间断即得成就。

若欲制止日月。当用阿阇梨饭作日月状。置金刚水中诵此真言曰。

唵(引)(一)嚩惹啰(二合)哩葛(二合引)(二)摩(引)左罗(三)摩(引)左罗(四)底瑟吒(二合)(五)底瑟吒(二合)(六)呬嚩惹啰(二合引)(七)野吽(引)(八)吽(引)(九)吽(引)(十)发吒(十一)莎贺(十二)

诵此真言七百万遍。即得日月制止。于彼昼夜无能分别。又金刚喻沙多成就法。于日后分。令一具相童女。以诸香华供养。念此真言一百八遍。然后用油沐浴。取多罗树汁。涂于童女大拇指上。及用此真言加持。即时应现乃问三世之事。时彼童女随问为说。诵真言。

唵(引)(一)那誐啰(二合引)那誐啰(二合引)

又成就法。

尾卢野(引)尾卢野(引)

诵此真言时象即犇走。

曼摩(引)曼摩(引)

诵此咒时虎即犇走。

底梨野(引)底梨野(引)

诵此咒时熊即犇走。

伊梨弭梨扑扑。

诵此咒时蛇即犇走。

佛告金刚藏菩萨。如我往昔亦以是法。调伏护藏醉象悉令犇走。此遨哩明妃。设嚩哩明妃。金刚拏吉尼即无我义。彼地行空行钩召发遣。悉相应故。

### 一切如来身语心圣贤品第三

&nbsp;&nbsp;&nbsp;&nbsp;最初观于慈&nbsp;&nbsp;&nbsp;&nbsp;次即观于悲

&nbsp;&nbsp;&nbsp;&nbsp;第三当观喜&nbsp;&nbsp;&nbsp;&nbsp;一切处学舍

&nbsp;&nbsp;&nbsp;&nbsp;初空性菩提&nbsp;&nbsp;&nbsp;&nbsp;第二集种子

&nbsp;&nbsp;&nbsp;&nbsp;三成办形像&nbsp;&nbsp;&nbsp;&nbsp;后当观字义

&nbsp;&nbsp;&nbsp;&nbsp;现前观啰字&nbsp;&nbsp;&nbsp;&nbsp;成炽盛日轮

&nbsp;&nbsp;&nbsp;&nbsp;于彼日轮中&nbsp;&nbsp;&nbsp;&nbsp;吽字金刚业

&nbsp;&nbsp;&nbsp;&nbsp;又复观杵形&nbsp;&nbsp;&nbsp;&nbsp;墙网悉周遍

&nbsp;&nbsp;&nbsp;&nbsp;先观没哩多&nbsp;&nbsp;&nbsp;&nbsp;成法界智者

&nbsp;&nbsp;&nbsp;&nbsp;行人坐其上&nbsp;&nbsp;&nbsp;&nbsp;自体即空智

&nbsp;&nbsp;&nbsp;&nbsp;自心想啰字&nbsp;&nbsp;&nbsp;&nbsp;成辉曜日轮

&nbsp;&nbsp;&nbsp;&nbsp;于中观吽字&nbsp;&nbsp;&nbsp;&nbsp;惠方便自性

&nbsp;&nbsp;&nbsp;&nbsp;青色大忿怒&nbsp;&nbsp;&nbsp;&nbsp;金刚吽歌啰

&nbsp;&nbsp;&nbsp;&nbsp;以内心真实&nbsp;&nbsp;&nbsp;&nbsp;犹若金刚杵

&nbsp;&nbsp;&nbsp;&nbsp;又复观吽字&nbsp;&nbsp;&nbsp;&nbsp;出生忿怒相

&nbsp;&nbsp;&nbsp;&nbsp;谓大悲金刚&nbsp;&nbsp;&nbsp;&nbsp;犹如青莲色

&nbsp;&nbsp;&nbsp;&nbsp;此大悲金刚&nbsp;&nbsp;&nbsp;&nbsp;或如日晖色

&nbsp;&nbsp;&nbsp;&nbsp;见彼若虚空&nbsp;&nbsp;&nbsp;&nbsp;当如是信解

&nbsp;&nbsp;&nbsp;&nbsp;持诸庄严具&nbsp;&nbsp;&nbsp;&nbsp;供养八明妃

&nbsp;&nbsp;&nbsp;&nbsp;遨哩鹿郎蹉&nbsp;&nbsp;&nbsp;&nbsp;陬哩摩痆器

&nbsp;&nbsp;&nbsp;&nbsp;尾多梨者水&nbsp;&nbsp;&nbsp;&nbsp;渴三摩哩药

&nbsp;&nbsp;&nbsp;&nbsp;卜葛西献杵&nbsp;&nbsp;&nbsp;&nbsp;设嚩哩六味

&nbsp;&nbsp;&nbsp;&nbsp;赞拏哩音乐&nbsp;&nbsp;&nbsp;&nbsp;供养于本尊

&nbsp;&nbsp;&nbsp;&nbsp;努弭哩歌舞&nbsp;&nbsp;&nbsp;&nbsp;彼妙乐大乐

&nbsp;&nbsp;&nbsp;&nbsp;随日月昼夜&nbsp;&nbsp;&nbsp;&nbsp;住是种子中

&nbsp;&nbsp;&nbsp;&nbsp;说如是有情&nbsp;&nbsp;&nbsp;&nbsp;胜欢喜自性

&nbsp;&nbsp;&nbsp;&nbsp;转现大神通&nbsp;&nbsp;&nbsp;&nbsp;广覆虚空坛

&nbsp;&nbsp;&nbsp;&nbsp;渐略一心中&nbsp;&nbsp;&nbsp;&nbsp;悉成忿怒相

&nbsp;&nbsp;&nbsp;&nbsp;青色日轮中&nbsp;&nbsp;&nbsp;&nbsp;眼红曼度迦

&nbsp;&nbsp;&nbsp;&nbsp;发缠金色髻&nbsp;&nbsp;&nbsp;&nbsp;用五印庄严

&nbsp;&nbsp;&nbsp;&nbsp;轮环及璎珞&nbsp;&nbsp;&nbsp;&nbsp;手钏金色带

&nbsp;&nbsp;&nbsp;&nbsp;表五佛清净&nbsp;&nbsp;&nbsp;&nbsp;说此名印契

&nbsp;&nbsp;&nbsp;&nbsp;见彼忿怒相&nbsp;&nbsp;&nbsp;&nbsp;十六童女形

&nbsp;&nbsp;&nbsp;&nbsp;左手持金刚&nbsp;&nbsp;&nbsp;&nbsp;及彼葛波罗

&nbsp;&nbsp;&nbsp;&nbsp;朅椿誐亦然&nbsp;&nbsp;&nbsp;&nbsp;右手青色杵

&nbsp;&nbsp;&nbsp;&nbsp;应诣寒林中&nbsp;&nbsp;&nbsp;&nbsp;成就本所尊

&nbsp;&nbsp;&nbsp;&nbsp;口诵吽迦啰&nbsp;&nbsp;&nbsp;&nbsp;八明妃围绕

&nbsp;&nbsp;&nbsp;&nbsp;随其方便说&nbsp;&nbsp;&nbsp;&nbsp;自身即寒林

&nbsp;&nbsp;&nbsp;&nbsp;四臂谓四魔&nbsp;&nbsp;&nbsp;&nbsp;令降伏清净

&nbsp;&nbsp;&nbsp;&nbsp;应诵于吽字&nbsp;&nbsp;&nbsp;&nbsp;色相如前说

&nbsp;&nbsp;&nbsp;&nbsp;彼左第一臂&nbsp;&nbsp;&nbsp;&nbsp;手执葛波罗

&nbsp;&nbsp;&nbsp;&nbsp;以天阿修罗&nbsp;&nbsp;&nbsp;&nbsp;盛甘露充满

&nbsp;&nbsp;&nbsp;&nbsp;次右第一臂&nbsp;&nbsp;&nbsp;&nbsp;手执金刚杵

&nbsp;&nbsp;&nbsp;&nbsp;次左第二臂&nbsp;&nbsp;&nbsp;&nbsp;及右第二手

&nbsp;&nbsp;&nbsp;&nbsp;般若蜜多教&nbsp;&nbsp;&nbsp;&nbsp;或即佛形像

&nbsp;&nbsp;&nbsp;&nbsp;次三面六臂&nbsp;&nbsp;&nbsp;&nbsp;左手持甘露

&nbsp;&nbsp;&nbsp;&nbsp;右手或日月&nbsp;&nbsp;&nbsp;&nbsp;彼最初青色

&nbsp;&nbsp;&nbsp;&nbsp;臂相如前说&nbsp;&nbsp;&nbsp;&nbsp;都无有是相

&nbsp;&nbsp;&nbsp;&nbsp;清净波罗蜜&nbsp;&nbsp;&nbsp;&nbsp;彼左第一臂

&nbsp;&nbsp;&nbsp;&nbsp;手执三戟叉&nbsp;&nbsp;&nbsp;&nbsp;次右第一臂

&nbsp;&nbsp;&nbsp;&nbsp;手执金刚杵&nbsp;&nbsp;&nbsp;&nbsp;左第二臂铃

&nbsp;&nbsp;&nbsp;&nbsp;右第二执刀&nbsp;&nbsp;&nbsp;&nbsp;余左右二臂

&nbsp;&nbsp;&nbsp;&nbsp;金刚星伽罗&nbsp;&nbsp;&nbsp;&nbsp;以二种和合

&nbsp;&nbsp;&nbsp;&nbsp;佛像般若教&nbsp;&nbsp;&nbsp;&nbsp;或复左右手

&nbsp;&nbsp;&nbsp;&nbsp;刀及葛波罗&nbsp;&nbsp;&nbsp;&nbsp;应于空寂处

&nbsp;&nbsp;&nbsp;&nbsp;成办三界事

### 贤圣灌顶部品第四

先于自心及自种子。出生黑色炽然光焰。左手执钩右手期克。如佛住三界中。钩召八大明妃。随其供养本尊。先以唵字得一切如来灌顶。即以彼佛成空智明王相。持五甘露成办五如来贤瓶。作五种灌顶。当灌顶时。散众名华及郁金香。击鼓歌咏。供养金刚部佛眼母等。而能成办空智三界。加持于四威仪。如彼圣贤当如是知。

### 大真实品第五

&nbsp;&nbsp;&nbsp;&nbsp;一切法自性&nbsp;&nbsp;&nbsp;&nbsp;于此悉皆无

&nbsp;&nbsp;&nbsp;&nbsp;谓非色非声&nbsp;&nbsp;&nbsp;&nbsp;即无闻无见

&nbsp;&nbsp;&nbsp;&nbsp;及非香味触&nbsp;&nbsp;&nbsp;&nbsp;亦无能触等

&nbsp;&nbsp;&nbsp;&nbsp;善解瑜伽者&nbsp;&nbsp;&nbsp;&nbsp;非心非所缘

&nbsp;&nbsp;&nbsp;&nbsp;于诸母姊妹&nbsp;&nbsp;&nbsp;&nbsp;亦应常供养

&nbsp;&nbsp;&nbsp;&nbsp;彼努弭明妃&nbsp;&nbsp;&nbsp;&nbsp;如那胝染师

&nbsp;&nbsp;&nbsp;&nbsp;赞拏哩明妃&nbsp;&nbsp;&nbsp;&nbsp;犹若净行女

&nbsp;&nbsp;&nbsp;&nbsp;胜慧方便中&nbsp;&nbsp;&nbsp;&nbsp;依供养仪轨

&nbsp;&nbsp;&nbsp;&nbsp;如其不分别&nbsp;&nbsp;&nbsp;&nbsp;当觐策亲近

&nbsp;&nbsp;&nbsp;&nbsp;若非秘密者&nbsp;&nbsp;&nbsp;&nbsp;当获如是苦

&nbsp;&nbsp;&nbsp;&nbsp;堕咩拏贼中&nbsp;&nbsp;&nbsp;&nbsp;履猛火地上

&nbsp;&nbsp;&nbsp;&nbsp;此五部印咒&nbsp;&nbsp;&nbsp;&nbsp;说为解脱因

&nbsp;&nbsp;&nbsp;&nbsp;而复说此印&nbsp;&nbsp;&nbsp;&nbsp;名金刚秘密

&nbsp;&nbsp;&nbsp;&nbsp;谓金刚莲华&nbsp;&nbsp;&nbsp;&nbsp;事业如来宝

&nbsp;&nbsp;&nbsp;&nbsp;说如是五部&nbsp;&nbsp;&nbsp;&nbsp;为最上大悲

&nbsp;&nbsp;&nbsp;&nbsp;金刚努弥印&nbsp;&nbsp;&nbsp;&nbsp;莲华舞亦然

&nbsp;&nbsp;&nbsp;&nbsp;事业为染师&nbsp;&nbsp;&nbsp;&nbsp;如来清净女

&nbsp;&nbsp;&nbsp;&nbsp;宝部赞拏哩&nbsp;&nbsp;&nbsp;&nbsp;此五印决定

&nbsp;&nbsp;&nbsp;&nbsp;如来部亦然&nbsp;&nbsp;&nbsp;&nbsp;总略而分别

&nbsp;&nbsp;&nbsp;&nbsp;去即如来行&nbsp;&nbsp;&nbsp;&nbsp;来即吉祥座

&nbsp;&nbsp;&nbsp;&nbsp;以胜慧相应&nbsp;&nbsp;&nbsp;&nbsp;是如来所说

&nbsp;&nbsp;&nbsp;&nbsp;开说为六种&nbsp;&nbsp;&nbsp;&nbsp;总略唯五部

&nbsp;&nbsp;&nbsp;&nbsp;后复有三事&nbsp;&nbsp;&nbsp;&nbsp;谓身语意业

&nbsp;&nbsp;&nbsp;&nbsp;又说此五部&nbsp;&nbsp;&nbsp;&nbsp;即五蕴自性

&nbsp;&nbsp;&nbsp;&nbsp;如是出生身&nbsp;&nbsp;&nbsp;&nbsp;是说为此部

&nbsp;&nbsp;&nbsp;&nbsp;无所观圣像&nbsp;&nbsp;&nbsp;&nbsp;亦无能观者

&nbsp;&nbsp;&nbsp;&nbsp;无真言住处&nbsp;&nbsp;&nbsp;&nbsp;成五种自性

&nbsp;&nbsp;&nbsp;&nbsp;大毗卢遮那&nbsp;&nbsp;&nbsp;&nbsp;及阿閦如来

&nbsp;&nbsp;&nbsp;&nbsp;不空成就佛&nbsp;&nbsp;&nbsp;&nbsp;宝生无量寿

&nbsp;&nbsp;&nbsp;&nbsp;梵王尾瑟拏&nbsp;&nbsp;&nbsp;&nbsp;及与大自在

&nbsp;&nbsp;&nbsp;&nbsp;一切眷属等&nbsp;&nbsp;&nbsp;&nbsp;故真实开示

&nbsp;&nbsp;&nbsp;&nbsp;梵王成正觉&nbsp;&nbsp;&nbsp;&nbsp;尾瑟努信爱

&nbsp;&nbsp;&nbsp;&nbsp;大自在吉祥&nbsp;&nbsp;&nbsp;&nbsp;一切常安住

&nbsp;&nbsp;&nbsp;&nbsp;广大真常乐&nbsp;&nbsp;&nbsp;&nbsp;开悟令爱乐

&nbsp;&nbsp;&nbsp;&nbsp;如是自身中&nbsp;&nbsp;&nbsp;&nbsp;出生诸贤圣

&nbsp;&nbsp;&nbsp;&nbsp;是人有福智&nbsp;&nbsp;&nbsp;&nbsp;犹如薄伽梵

&nbsp;&nbsp;&nbsp;&nbsp;自在炽盛等&nbsp;&nbsp;&nbsp;&nbsp;具足六种德

&nbsp;&nbsp;&nbsp;&nbsp;又如佛世尊&nbsp;&nbsp;&nbsp;&nbsp;破诸烦恼魔

&nbsp;&nbsp;&nbsp;&nbsp;亦如大智母&nbsp;&nbsp;&nbsp;&nbsp;出生诸有性

&nbsp;&nbsp;&nbsp;&nbsp;胜慧诸姊妹&nbsp;&nbsp;&nbsp;&nbsp;能分别显现

&nbsp;&nbsp;&nbsp;&nbsp;复如染师女&nbsp;&nbsp;&nbsp;&nbsp;作歌咏舞戏

&nbsp;&nbsp;&nbsp;&nbsp;念彼如染师&nbsp;&nbsp;&nbsp;&nbsp;亲近诸众生

&nbsp;&nbsp;&nbsp;&nbsp;说彼如女人&nbsp;&nbsp;&nbsp;&nbsp;出生诸功德

&nbsp;&nbsp;&nbsp;&nbsp;歌咏如胜慧&nbsp;&nbsp;&nbsp;&nbsp;旋转成大悲

&nbsp;&nbsp;&nbsp;&nbsp;说努弭明妃&nbsp;&nbsp;&nbsp;&nbsp;故不受诸触

&nbsp;&nbsp;&nbsp;&nbsp;于彼诸圣贤&nbsp;&nbsp;&nbsp;&nbsp;说多种称赞

&nbsp;&nbsp;&nbsp;&nbsp;当画曼拏罗&nbsp;&nbsp;&nbsp;&nbsp;行相如前说

&nbsp;&nbsp;&nbsp;&nbsp;如其以指缚&nbsp;&nbsp;&nbsp;&nbsp;或作掣开印

&nbsp;&nbsp;&nbsp;&nbsp;于彼静思惟&nbsp;&nbsp;&nbsp;&nbsp;随应成观行

&nbsp;&nbsp;&nbsp;&nbsp;获如是妙乐&nbsp;&nbsp;&nbsp;&nbsp;于自常受用

&nbsp;&nbsp;&nbsp;&nbsp;净尽生老门&nbsp;&nbsp;&nbsp;&nbsp;说名安乐定