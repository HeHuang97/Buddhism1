## 佛说大灌顶神咒经卷第八

### 灌顶摩尼罗亶大神咒经卷第八

闻如是。一时佛在舍卫国祇树给孤独园。与千二百五十比丘俱。佛愍念世间天下人民。为诸邪魅鬼神所恼。佛便结是摩尼罗亶大神咒经。于是世尊便举过去七佛名字以为经证。第一维卫佛。第二式佛。第三随叶佛。第四拘楼秦佛。第五拘那含牟尼佛。第六迦葉佛。今我第七释迦文佛。

佛告阿难我今又举是八大菩萨。颰陀和菩萨。罗邻竭菩萨。憍日兜菩萨。那罗达菩萨。须深弥菩萨摩诃萨。和和菩萨。因互达菩萨和轮调菩萨。是为八菩萨。及五百开士。佛告贤者阿难。此诸菩萨有大誓愿。于我灭后五浊世中。救诸厄人。若为邪神恶鬼所持。皆当一心呼其名字。即不违本愿为人作护。令诸小魔自然消灭。

佛又告贤者阿难。我十大弟子各有威德。智慧齐等悉皆第一。我今结之各现其威神护诸四辈。佛言阿难。舍利弗大目揵连。大迦葉须菩提。富楼那阿那律。迦旃延优波离。罗睺罗阿难。若四辈弟子为邪恶所中者。皆当呼其名号为人除忧。去诸厄难万事吉祥。佛告阿难有诸天子常乐佛法。于闲静时来到我所。我为说法各得道迹。亦作誓愿于我灭后护诸四辈。不令邪恶得其便也。四天大王。提头赖吒天。毗楼勒天。惟睒门天。毗沙门天。忉利天盐摩罗天。兜率陀天不憍乐天。化应声天化自在天。梵众妙天梵辅禄天摩诃梵天。水行梵天水微梵天。水无量梵天水应梵天。约净天遍净天。净明天守妙天。微妙天广妙天。极妙天福爱天。爱胜天近际天。普观天快见天。无结爱天色究竟天。净光天普等天。是为三十三天。各现威神为四辈弟子。作大拥护辟除凶恶。

佛告阿难我今说是三十五龙王名字。其所居处各在异国。齐心等意以其所玩龙宫珍宝摩尼杂珠。以奉献我。我为诸龙说其因缘业报之事。各于我所得法眼净建大誓愿。于未来世佛法灭时。在所国土城邑聚落。护诸四辈令离危厄。不为邪横之所侵害。使万事吉祥。

&nbsp;&nbsp;&nbsp;&nbsp;波览摩龙王&nbsp;&nbsp;&nbsp;&nbsp;阿梨伽龙王

&nbsp;&nbsp;&nbsp;&nbsp;因陀罗龙王&nbsp;&nbsp;&nbsp;&nbsp;娑伽娄龙王

&nbsp;&nbsp;&nbsp;&nbsp;思普陀龙王&nbsp;&nbsp;&nbsp;&nbsp;修陀利龙王

&nbsp;&nbsp;&nbsp;&nbsp;婆修只龙王&nbsp;&nbsp;&nbsp;&nbsp;波利沙龙王

&nbsp;&nbsp;&nbsp;&nbsp;得叉迦龙王&nbsp;&nbsp;&nbsp;&nbsp;伽娄卢龙王

&nbsp;&nbsp;&nbsp;&nbsp;阿梨伽龙王&nbsp;&nbsp;&nbsp;&nbsp;沙梁瞿龙王

&nbsp;&nbsp;&nbsp;&nbsp;阿婆卢龙王&nbsp;&nbsp;&nbsp;&nbsp;波利伽龙王

&nbsp;&nbsp;&nbsp;&nbsp;修婆睺龙王&nbsp;&nbsp;&nbsp;&nbsp;那栗陀龙王

&nbsp;&nbsp;&nbsp;&nbsp;须弥弗龙王&nbsp;&nbsp;&nbsp;&nbsp;苾阇陀龙王

&nbsp;&nbsp;&nbsp;&nbsp;质多斯龙王&nbsp;&nbsp;&nbsp;&nbsp;那某旨龙王

&nbsp;&nbsp;&nbsp;&nbsp;质多勒龙王&nbsp;&nbsp;&nbsp;&nbsp;思利那龙王

&nbsp;&nbsp;&nbsp;&nbsp;只利弥龙王&nbsp;&nbsp;&nbsp;&nbsp;难娄陀龙王

&nbsp;&nbsp;&nbsp;&nbsp;阿那俱龙王&nbsp;&nbsp;&nbsp;&nbsp;慢陀俱龙王

&nbsp;&nbsp;&nbsp;&nbsp;冰伽娄龙王&nbsp;&nbsp;&nbsp;&nbsp;伽多俱龙王

&nbsp;&nbsp;&nbsp;&nbsp;达婆娄龙王&nbsp;&nbsp;&nbsp;&nbsp;阿勒叉龙王

&nbsp;&nbsp;&nbsp;&nbsp;思罗婆龙王&nbsp;&nbsp;&nbsp;&nbsp;茫伽娄龙王

&nbsp;&nbsp;&nbsp;&nbsp;毗大都龙王&nbsp;&nbsp;&nbsp;&nbsp;跋陀罗龙王

摩根陀龙王

佛告阿难是诸龙王不可称数。我今为汝及诸四辈。略说三十五龙王名字上首者也。若有厄难恐怖之日。令诸弟子演其名字。至心呼者立在左右。辟除邪恶万事吉祥。

佛语阿难我昔游化诸国土中。有诸神王强梁难化不受教者。我悉降伏令其受道。既受道已皆作誓愿。我灭之后后五浊世时。护佛弟子不令诸邪杂魅小鬼求人长短。若有厄难恐怖之日。皆当一心呼其名号。我今说之灌顶神名一切善听。

大神将军摩醯首罗。

大神将军堕沙俗罗。

大神将军金毗罗。

大神将军半耆罗。

大神将军和耆罗。

大神将军摩尼跋陀罗。

大神将军波提罗。

大神将军摩和罗。

大神将军罗刹陀罗。

大神将军鸠摩和罗。

大神将军修摩干罗。

大神将军波迦罗。

大神将军因轮无罗。

大神将军因持罗。

大神将军和林罗。

大神将军波耶越罗。

大神将军宋林罗。

大神将军檀特罗。

大神将军式叉罗。

大神将军健陀罗。

大神将军干头罗。

大神将军弥佉罗。

大神将军干朱罗。

大神将军摩油罗。

大神将军阿须轮罗。

大神将军随沙门罗。

大神将军随孙罗。

大神将军曼提罗。

大神将军母阿宿提。

大神将军母设娄陀。

大神将军女萨遮摩。

大神将军女毗蓝婆。

大神将军女持璎珞。

佛告阿难是诸大神及神母女等三十三王。若四辈弟子横遭难者呼其名字。令人得福万事吉祥。

佛告阿难又有六万二十四鬼师。亦皆誓愿于未来世五浊乱时。在所国土城邑聚落。护诸四辈不令小鬼之所得便。使获吉利。我今说之其名如是。

东方四鬼师怛署陀。

鬼师疾佉　鬼师修涅多罗　鬼师不轮　鬼师迦毗罗

南方四鬼师怛署陀　鬼师斯睺　鬼师婆斯睺　鬼师伤伽　鬼师赖遮

西方四鬼师怛署陀。

鬼师嘻利　鬼师嘻罗只　鬼师轮波罗浮睺　鬼师冰和和利

北方四鬼师怛署陀。

鬼师陀罗尼　鬼师陀罗多升　鬼师复度伽　鬼师波卢毗多

上方四鬼师怛署陀。

鬼师浮摩　鬼师修浮摩　鬼师波由　鬼师夜摩

下方四鬼师怛署陀。

鬼师根头波　鬼师修摩　鬼师根陀　鬼师修利耶

佛告阿难。我以略说诸佛名字菩萨罗汉诸天龙善神及二十四鬼师名字如是。今当又说四山河海。川谷井泉有诸精魅。喜行毒恶以害万姓。汝当正心诵是摩尼大神咒经。并说山海精魅名字。若有行毒害万姓者。各使摄毒不复害人。

佛告阿难国土之中。四山河海有二精魅鬼。我今说之其名如是。

一名深沙　二名浮丘　国中魅鬼　山中魅鬼　林中魅鬼　草中魅鬼　墓中魅鬼　冢中魅鬼　地上魅鬼　地下魅鬼　水边魅鬼　水中魅鬼　空中魅鬼　市中魅鬼　死人魅鬼　生人魅鬼　饱死魅鬼　饿死魅鬼　渴死魅鬼　道中魅鬼　道外魅鬼　堂中魅鬼　堂上魅鬼　堂外魅鬼　檐边魅鬼　四壁魅鬼　火中魅鬼　火边魅鬼　身中魅鬼　身外魅鬼　饭时魅鬼　噎时魅鬼　金银魅鬼　坐时魅鬼　卧时魅鬼　赤色魅鬼　黑色魅鬼　有长魅鬼　身短魅鬼　有大魅鬼　有小魅鬼　中适魅鬼　白色魅鬼　黄色魅鬼　青色魅鬼　斑色魅鬼　红色魅鬼　紫色魅鬼　厌人魅鬼　梦中魅鬼　朝起魅鬼　步行魅鬼　飞行魅鬼

佛语阿难是诸山精溪渎之中人间作害若人知其名者唤其名不能害人吾故说是四十九鬼今吾更说汝一心听。

佛告阿难　有问人魂鬼　击人魄鬼　喜斗[口\*爭]鬼　大语言鬼　有大笑鬼　有大戏鬼　相叉打鬼　相搏撮鬼　遮生门鬼　啖人精鬼　食人血鬼　屠人肉鬼　吃人骨鬼　拍人骨鬼　啖人五藏鬼　食人肠鬼　抽人筋鬼　缩人脉鬼　坏人胎鬼　使难产鬼　喜嗔恼鬼　喜恚恨鬼　持刀行鬼　持杖行鬼　有汗伛鬼　有仰行鬼　有叉腰鬼　有反倒鬼　有颈行鬼　有破髓鬼　碎身尘鬼　有疑阻鬼　有悬头鬼　有五掣鬼　有钟心鬼　有寒战鬼　有热闷鬼　有沙中鬼　有岗堆间鬼　有健行鬼　有举手鬼　有摩头鬼　有白头鬼　有赤头鬼　有黄头鬼　有断头鬼　有吐火鬼　有喜烧人鬼　有血光鬼

佛告阿难若人疾厄。为此诸鬼所娆害者。当说其名字即当摄毒不能为害。还其处所隐匿不现。

佛告阿难又四十九山精之鬼我今说之。令诸四辈离诸邪恶。不复遭恼百病除愈。怨害不生得吉祥福。佛语阿难山精之中五等精魅。我今说之其名如是。

青色山精　赤色山精　白色山精　黄色山精　黑色山精　高大山精　卑小山精　广大山精　无头山精　无手山精　无脚山精　龙头山精　蛇头山精　马头山精　狗头山精　虎头山精　人头山精　猿头山精　鸟头山精　衔火山精　火殃山精　蛇形山精　龙形山精　男形山精　女形山精　三脚山精　六手山精　九头山精　三头山精　四眼山精　四十九眼山精　三眼山精　聚会山精　歌乐山精　喜欢山精　愁忧山精　悲哭山精　跛脚山精　喑哑山精　叹吒山精　相拘牵山精　斗[口\*爭]山精　吐青毒山精　吐赤毒山精　吐白毒山精　吐黑毒山精　吐黄毒山精　两头共身山精　龟形山精

佛言是为四十九山精之鬼。若四辈为山精鬼所害者。呼其名字即便摄毒不得为害。

佛言阿难国土四方山精杂魅。恶鬼伴侣水中杂精。我今更说诸精魅鬼。

火中魅鬼　水中魅鬼　水边魅鬼　飘风之鬼　东方青色鬼　为恶梦鬼　为变怪鬼　鸟鸣怪鬼　百狩变怪鬼　有狐鸣鬼　有乌鸣鬼　鼠鸣怪鬼　南方赤气温鬼　白气温鬼　青气温鬼　黑气温鬼　黄气温鬼　五注之鬼　青色注鬼　白色注鬼　赤色注鬼　黄色注鬼　黑色注鬼　坠床死鬼　喜为县官鬼

金慢鬼　薜荔鬼　悭贪鬼　勤苦鬼　病瘦鬼　痛痒鬼　思想鬼　身中鬼　隆残鬼　绊继鬼　有颠狂鬼　有痴聋鬼　呻吟鬼　[口\*弟]哭鬼　困病鬼　虚耗鬼　嫉妒鬼　篱间鬼　篱上鬼　门边死鬼　户边死鬼　魍魉鬼　北方黑色鬼　荧惑鬼　游光鬼　诈称鬼　断人毛发鬼　饮人血鬼　怨家鬼　故气神鬼　蜚尸鬼　伏尸鬼　有树上鬼　有树下鬼　沟涧死鬼　屋上鬼　屋头鬼　咒咀鬼　宫舍鬼　军营鬼　停传鬼　狱死鬼　囚死鬼　水死鬼　溺水死鬼　火死鬼　有客死鬼　有未葬鬼　有两舌鬼　有恶口鬼　酒死鬼　有陷死鬼　有复连死鬼　市死鬼　道路死鬼　有渴死鬼　有冻死鬼　有兵死鬼　有药死鬼　镇死鬼　血死鬼　有碓死鬼　捕捣死鬼　有斗死鬼　有绞死鬼　有自刺死鬼　有恐死鬼　强死鬼　迮杀死鬼　断头鬼　剪人毛发鬼　有骑乘鬼　驾车鬼

佛言阿难中央及水中诸杂魅鬼我今更说。

步行魅鬼　逢忤魅鬼　山神魅鬼　树神魅鬼　石神魅鬼　土神魅鬼　风神魅鬼　海边魅鬼　海中魅鬼　桥梁魅鬼　宅中魅鬼　杂破器魅鬼　沟渠魅鬼　道中魅鬼　道外魅鬼　湖中魅鬼　夷国魅鬼　蛮国魅鬼　羌国魅鬼　虏国魅鬼　中国魅鬼　越国魅鬼　百国魅鬼　百狩魅鬼　马行魅鬼　百虫魅鬼　溪中魅鬼　谷中魅鬼　门中魅鬼　户中魅鬼　窖中魅鬼　窖上魅鬼　窖四边魅鬼　注池魅鬼　厕中咒术魅鬼　遮道魅鬼　遮虫魅鬼　不臣属鬼　只人头鬼　帐中魅鬼　屏风间鬼　梁上魅鬼　室中魅鬼　使人呕吐鬼　啖屎尿鬼　客忤魅鬼　凶注魅鬼

佛言阿难是为六万四十九鬼。汝当一心为万姓故。诵持是摩尼罗亶灌顶章句摩诃神咒。急难之日当斋戒一心。思念十方一切诸佛。过去七佛八大菩萨。十大弟子五百开士。三十三天诸大龙王。善神将军及鬼神等。正心一意莫念东西南北之事。亦复莫念家室之事。观是诸佛菩萨罗汉。诸天龙神善鬼神等。观念是已呼是诸鬼神为人作护。唤其名字即摄毒气。还其所止不能为害。即便获得吉祥之福。

佛告阿难若有善男子善女人等须习诵是摩尼罗亶灌顶大神咒时。有此事行不生诽谤何者是耶。愿闻其事生信诽谤。唯愿天尊说是诸事。佛言阿难有人闻是大神咒经。不生诽谤有四事因缘。一者从过去佛闻。二者从善知识受。三者直信不毁。四者作菩萨道欲度群生。生诽谤者又有四事。一者不从佛闻。二者不从师受三者无专信心。四者无菩萨意。以是因缘故生诽谤。有如是人不应授与。佛语阿难若人信乐。有前四事行不生诽谤汝当为说大神咒经传度与人。若有四事莫授与之。令彼前人获无量罪。佛说是语竟。阿难唯诺受天尊教。

佛语阿难我既说是摩尼罗亶大神咒经甚深微妙灌顶章句十二部典。不可妄授持与人也。若有信心欲受之者。师当一心如法度与。师师相承受是章句。法应七岁授与一人。不得轻慢深妙神咒诸佛菩萨罗汉真人。又为诸天善鬼神等之所守护。不得轻度授与人也。若有受者当如上法。然后乃授是经法也。

尔时众中有一居士。名曰善可问阿难言。佛灭度后出千岁时。若有善男子善女人等疾急苦恼。欲读诵是大神咒时法则云何。阿难言善可居士。若人欲读神咒经者。香花供养十方诸佛。过去七佛菩萨罗汉。及诸天子善鬼神辈。佛昔教授得法净眼已。各自作誓。于未来世千岁之外。魔道兴盛佛法欲灭。山海魅鬼人间恶魔。欲吐恶毒害四辈时。我当游入聚落之中。护僧伽蓝四辈弟子。世尊尔时许可赞善。善鬼神等皆悉胡跪。作是誓愿佛即可之。鬼神又言当为一切出家之人作大檀越。若有大嚫我者我即施僧。是故我护檀越施主。唯愿世尊敕诸弟子。法食之时施余[麩-夫+并]果。佛亦许可。阿难语居士言。此诸善神誓愿如此。常护佛法四辈弟子。若有善男子善女人等有疾急之日。欲行读是灌顶章句大神咒时。应当如是案上科法。散众名花烧种种香。然于灯明施杂[麩-夫+并]果。苏油石蜜得饮食已。是诸善神为人作护。当读诵是摩尼罗亶。大神咒经。便逮获得吉祥果报。佛说经竟。比丘比丘尼优婆塞优婆夷诸天龙善神不可称数。阿难头面礼佛足。四辈亦然欢喜无量顶受奉行。