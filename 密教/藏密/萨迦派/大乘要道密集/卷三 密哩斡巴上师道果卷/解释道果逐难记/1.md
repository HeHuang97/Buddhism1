# 解释道果逐难记

甘泉大觉圆寂寺沙门 宝昌传译

依两部番本<sup><font color="green"></font></sup>，宝昌译成汉本，勘会一处。此记有二部：刘掌厮啰所说者略中难；呤迦法师不传此记者，大禅巴师所集也，文广易解，是此记也。

言道果者<sup><font color="green"></font></sup>，问曰：何不说果乘语录耶？答曰：果乘者，四种本续文共名也。今此大格与第四本续系属，而说名道果也。言金刚者，即是所显，句是能显也。此敬礼词<sup><font color="green"></font></sup>者是大禅巴于自师──[口+康]法师处而敬礼也。[口+康]萨悉结瓦者乃极喜真心师之易名也。此中妙音等偈<sup><font color="green"></font></sup>者，若依西番本，前说师传缘起<sup><font color="green"></font></sup>也；此八句者非也，是长行<sup><font color="green"></font></sup>四句；其师传缘起者，乃禅巴师所说也；此则前六句者，乃敬礼词，后二句者，是取伏开演义。前中有三：一、所礼处，二、能礼人，三、敬礼仪。此中第一者，妙音至足下礼者，此乃是萨厮结瓦也。此亦有二：一、约自利智功德故赞叹礼敬者，乃妙音等二句也。二、约利他智功德故赞叹礼敬者，诤论至实敬四句是也；奉妙师句者，乃禅巴师也。又前说妙音者，是文殊<sup><font color="green"></font></sup>也。三业<sup><font color="green"></font></sup>柔善得自在，故名妙音也。此者是朝中上师所说义也。若三圣宫上师说，则文殊语音柔善故说也。言玄者，胜义谛<sup><font color="green"></font></sup>及究竟义<sup><font color="green"></font></sup>中说也。传者，依世俗谛<sup><font color="green"></font></sup>及增长义<sup><font color="green"></font></sup>中说也。言教理者，于中摄本续也。言明智者，是明解智，不说胜慧真智也<sup><font color="green"></font></sup>。言诤论者，五百年诤论中说也。言顶珠者，如恒沙葛龙顶严之珠，最极难得也。言德义彰称者，不了义理，离于不具名闻者也。言悲饶者，共说三种悲也。夫此果乘者，是究竟乘也。依此修，则或集轮，或喜乐，六生中间则决有成佛之因也。余彼岸乘者<sup><font color="green"></font></sup>，虽说证果，则随分而说。问曰：若如是，则一切诸佛所说法中
