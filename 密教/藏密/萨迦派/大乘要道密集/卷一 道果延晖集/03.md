疏三动静下，言动静一源宗者，情器二界<sup><font color="green">佛教将世间有灵性的生命体称为情界，无灵性的物质称为器界。</font></sup>轮回动相尔时悉现如幻，佛身涅槃静相故也。言第六地者，即谓初地至第六地，尽其六地为瓶灌顶一宗趣也。余文甚著。

疏临终下，即标中机所修旨也。演说之时，此旨初首预应当叙《辨死相章》二门，皆具第四卷中也。于今应知如是六法，所谓有因、得灌、习道、见觉、现宗、证果。上来释瓶灌五法竟。

疏二密灌下，即明密灌所摄道等。谓骁勇观，即风引道<sup><font color="green">摄引风心安住于中脉内界菩提心之道。</font></sup>，故此观首应叙风要，具如下明。其受持仪，如第五卷初界集士受持仪中言：“我佛如来者”，谓来字之后应续之云：“随顺一切众生心愿界（菩提心）及（各）种子金刚身体不一之类，虽说无量”（云云）。

疏七十五字，谓七十五字者，修骁勇观必须意缘字种。今则意向七十五字，谓七十五字者，“布拶”等名二十四字，“哑立”十六字，“葛立”三十四字，又添遍大生元生（脐间所有）促短“哑”字，通尔所也。

疏谓不依等者，初四观门，今疏委明第五观者，如第四卷依轮三观，亦疏自明。

疏依诀下，陈依诀要七种观也：一、身内空虚，二、足底“览”字，三、明点相击，四、四幅火轮，五、从轮火焰，六、火复大焰，七、遍烧一切。

如修初观，余六例知。言风作有数，至定期者，内吸盈风，咽唾按已，从一二等，意默数之，至二十四，复不作数而按一期，然后又作；有数一期，临欲止时，作一有数，则觉受疾，渐增加数而惯习也。

言复次等下，标第二观。此观前导同前作已，余文甚明。

言明点等者，标第三观。此观前导同前作已，腔内火上想一豆许红色明点。于彼点上复想一点，如酸枣大，其色亦红，由按风故，上面大点击下小点，其内犹似铁匠抟铁，火星奔散，微细火星遍满身内，风作有数，等如前例知。

言轮观同前者，标第四观。次观前导同前作已，想身内焰悉聚成一坚硬铁箸，或若竹竿。复于彼上想前二点，点上缘一四辐火轮，左右二辐堪堪欲待，触着二肾；前后二辐堪堪欲待，触着脐脊；左或右转，随意所乐，极迅速旋，奔出火星，风作有数等，亦如前矣。