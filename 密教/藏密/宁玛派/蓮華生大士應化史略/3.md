

## 十一、大師降生西印度之事迹

蓮花生大師生西印度。其地形如銅鈸，約分五區，區域之最大者曰灣者牙。又劃為二十一區，共有小村鎮一千零十八所，都為九十六國。最中央曰達納果嗄，有村落二十有二，最中村曰則頂。有大宮殿，堂皇美麗。殿中有藍色寶珠，樓閣幢幡，七寶莊嚴，儼如報佛法界宮(文繁不具載)，名曰海爾噶寶恨。復次，中央地曰脫覺爾谷典，東方曰展布麻那，南方曰巴爾巴達，西方曰納噶斯得，北方曰噶噶相巴那，東南方曰仗松，西南方曰申波，西北方曰攏打，東北方曰挌谷，此九處為西印度環海之地，皆大師應化之所也。統領諸地之王，曰簡免覺典，別名展家格爾爹、噶烏斜、達那巴納、恩漲波迭。王之器用服飾，極為繁夥，多有妃嬪。生子亦眾，但皆不成長，彌月即夭。王忽不幸，雙目失明。時值饑饉為災，餓死者眾。王及后妃，大臣宰官，以庶事未康，計慮縈懷。阿捨那，仙人也。后與大臣延之入宮，慰問於王。王曰：「國運不昌，子死民亡，目失其視，修道未成。奈何！」仙人曰：「人死不可生，財散不可聚，目喪難明，病熟難免。焦慮何補，徒滋傷身。欲轉定業，惟仗佛力；冀求解脫，捨是無他圖。」王聞之大悟，憂惶頓釋。其身豁然，轉羸為健。五月望日，王建法壇，宣誦《般若波羅密經》，為眾回向；并發帑藏，佈施於民；民無食者，得食蓮苞。王率土內噶馬汝地，其東北有海，曰殖民當顛，盛產蓮花，中有蓮莖，粗可合抱。時維辰年，季夏六月，日宿在鬼。有王臣採蓮而食，見大蓮已敷，析為八房，中出小兒，相好光明，端身趺坐。心亟咤異，欲返報王；又慮不獲將得，反滋罪戾；躊躇久之，仍赴國門。央閽者求見王，適發帑將竭，索者坌集，王虞不濟，方聚臣工，圖理財治生之道。不及陛見，事遂寢置。

蓮花生大師以何因緣化生此邦耶？以阿彌陀佛為度生三事垂現大師之相。一、思漲波迭樂善無子，為令眾生知因果，起正信故。二、為六趣有情，化現六道金剛，各得即身解脫故。三、為印度鬼稠人稀，西藏復多神道惡魅，皆待密教方便度化，并為成熟赤松得真藏王故。

殖民當顛海，闊百有二十里(以目光所不及見者為一里)，形圓，色青，視可澈底，具八功德。一、清淨，二、透明，三、甘凉味美，四、水軟無垢，五、塵墜不渾，六、飲之暢快，七、飲後疾瘉身健，八、能止瞋恚貪痴頓生智慧。自茲大蓮，晝開夜合。大師由此出現，王之國祚亦轉為隆永。王臣奏報未達。王問求子術於星者，但云：「多開庫藏，布施珍寶，即當得子。」巳年正月十五，王勅開寶藏三千所，廣施民眾。適阿捨那七人等亦來索寶，比時王藏已[罄](https://cbetaonline.dila.edu.tw/#CB30225)，未滿其欲。阿捨那言：「不我給者，前施無功。續續求子，於法無驗。」心懷瞋恚，火燒八護方神。致神作殃，雷震冰雹，霪雨積雪。國大不靖，人民戰慄。

王欲取寶珠于龍宮，咨之海商年老者，欲與偕行。老人謂：「龍屬廣多，事泄，將大作風浪，而為障難，勢不可行。」王意堅決，乃備餱糧舟楫，徵眾善入水者隨之行。舟儲七纜，沉海下探，越七日纜絕。如是七次，使皆不返。以使者私欲盛，無饒益眾生心故。王視民如傷，利他念切，晝夜思維，彷彿偕老人竟詣龍宮，見山白者知為銀，山黃者知為金；足所履處，金砂徧布；青山巍峩，知為純青寶珠。先命老人去，近見宮殿，上陳寶珠，門掩未闢，以金剛杵啟門，龍女來應。復有青色龍女，厥貌甚美，手持青色寶珠二。老人迎取，殷懃將護，堅持而返，緘默不言。王見是已，豁然而寤，遣老人如所見往探，果得寶珠。王左眼漸復覩光，乃欣慰載寶而歸。途次王臣來迎(前奏報未建者)，道經殖民當顛海。王忽見大蓮，放五色虹光；水鳥鴛鴦，和鳴游泳。命眾往瞻，眾驚問王：「王何得見？」王曰：「我眼忽明。」王臣具奏：「昔見蓮產小兒之狀，以王勤勞未邀聰聽。今正是時，願王垂幸！」王曰：「善哉！昨夢手持九鈷金剛杵，日輪懸空，星月黯淡，大地蒙光，定兆至祥。」尋往花所，見白紅蓮花上趺坐小兒，容貌至美。王問之曰：「父母為誰？」兒曰：

&nbsp;&nbsp;&nbsp;&nbsp;「明了智慧以為父， &nbsp;&nbsp;&nbsp;&nbsp;歡喜慈悲以為母。

&nbsp;&nbsp;&nbsp;&nbsp;不生不滅以為地， &nbsp;&nbsp;&nbsp;&nbsp;內外瑩澈以為心。

&nbsp;&nbsp;&nbsp;&nbsp;空有不著以為食， &nbsp;&nbsp;&nbsp;&nbsp;降伏妄念以為座。」

作是語時，王大感傷。王臣啼淚悲泣，因名之曰磋結朵絜，海生金剛義也。將蓮及兒，并載入舟。一切水鳥，歌囀啼鳴，狀至難捨。王舟遂行，磋結朵絜以沿途所見卜隨去吉凶。初見皓首牽牛，驅之使耕，遂感：「作王之苦，有如是牛。」復見樹梢大小二鳥，為老烏所逐，迴翔四週，小竟脫走，遂感：「大鳥如王，自如小鳥，他日可設計潛逅。」復見草舍夫婦有二子，一子撲死鼠子，父母責拒入門，遂感：「他日我違王令，必被拒不納。」尋抵都門，民眾鼓舞，作大音樂，迎奉入宮。王以所獲寶珠，洗滌磨瑩，陳之高臺，初祝第一寶曰：「當為吾兒先現宮殿。」於是如須彌盧眾寶合成，山林宮殿寶座等事自天而降。迺命太子名曰卑馬加爾波。次祝第二寶曰：「願降眾寶滿眾生願。凡來求者，皆悉施予，勿匱勿絕。」乃擊鼓宣令：「四方來者，齊集國門，置珠幢上。以香花飲食、衣服音樂、鈴鐸繒幡，羅列供養。」王沐浴更衣，虔誠祈禱。霎時狂風四起，掃淨大地塵垢，纖芥無遺；次降百味甘露，一切飢者得飽；次降種種衣服，一切裸者得衣；次降寶珠金銀，一切貧者得財；次降宮室廣廈，一切露宿者安居；次降宮殿樓閣、眾寶音樂，并放五色虹光；馬哈典渣大密法十八種秘軌、五方佛母、佛說沈噶納七種經，先後下降；復次，達納果嗄地亦下降阿兌約噶經，凡閱誦此經者多分解脫成佛。述王取寶及大師降生竟。

夫奇花異草，肇瑞表法。白花開敷主出人王，黃花主宰相，紅花主出家學佛，綠花主作惡犯戒。有花名烏東娃那(印度名稱)，貴為花王，矌世希有。達納果嗄，開眾色花，各別現瑞久矣。大師示現，從花王出，花身廣大，蕊瓣相距，目不窮際。花敷紅色，花臍現阿彌陀佛心種![image][link1]啥字，化為蓮花生大師，具三十二相，八十種隨形好，神通變化，不可思議。十方護法、五方金剛佛母、六道金剛，均散花供養(文繁從略)。五方金剛佛母，復現八方化身，及十方如來，加持讚歎。

## 十二、大師為王太子前後之事迹

大師神明，深諳世苦，欲遠憒鬧，習於靜慮，不將一使，獨往荒林，[A1]趺坐樹下。時飛行仙三人空中而過，為大師光明所奪，不克自持，遂墮於地。見師相好具足，光明無倫，驚而問之，大師不應。樹神報曰：「尊者非凡，毗沙門千子不及，轉輪王諸子莫京。」三仙讚曰：

&nbsp;&nbsp;&nbsp;&nbsp;「雖具微妙舌，　&nbsp;&nbsp;&nbsp;&nbsp;能述劫成壞。　

&nbsp;&nbsp;&nbsp;&nbsp;欲宣諸功德，　&nbsp;&nbsp;&nbsp;&nbsp;亦復莫能罄。」

右繞三匝，恭敬作禮而退。王覺師遁，驚惶尋求，乃於樹下得之。王臨問曰：「戀美衣食，人之恆情。爾心何居，掉首却避？我願作僕，慰爾不懌。」大師無已，隨王回宮。王召諸大臣議，謀所以歡太子，僉謂當速辦大婚。乃問師：「娶何賢淑？」曰：「有妻如繩縛，纏擾特甚，且良匹難得。」王日輪選民女，優賜金寶，引之宮禁，令師自擇。師形神惝恍，如癡如眩，如醉如夢，如天人愁現衰相，仍捨宮庭回坐樹下。王命師忖，七日復命。時師自維：「依馬哈母渣![image][link2]法軌，堪用女人。」乃以書覆白於王，謂：「擇女須生望族，幽閑貞靜，和媚柔順，少慾多慧，心口如一，無瞋恚嫉妬，善佈施，解修持，作事恭順，勿違夫教，勿阻夫願者為佳。」宰相真懶正承旨往孫噶那地，訪求迨徧，無中式者。時值佛誕，童女五百入寺燒香，中有一女堪當其選。真懶正詢其籍族姓氏，并告來意。女曰：「我為振渣果國王公主，父王名振渣果媽寫。我名婉槍儱，早字達拉哈達王子。尊意極洽予懷，但事須亟偕，不久彼當迎娶也。」宰相歸報於王，并請早圖。王召五百童女同來王宮，各給寶珠一，而以最大寶珠交太子自授願納之女。於是四百九十有九女，皆輪流低首而過，勿敢正顏而覩太子者，惟婉槍儱胡跪合掌，白太子曰：「君面如滿月，人相具足，一見傾心，足難前進。吾願已償，未識堪稱尊意否也？」言畢而泣。太子報曰：「善女諸功德，汝皆悉具足。」乃給珠，曰：「可。」女持珠而歸。王隨以書貽振渣果媽寫王曰：「久欽威德，夙具福慧。並聞殿下七寶中有女寶，窈窕貞淑，世間第一。寡人有子，蓮花化生，相好莊嚴，得未曾有，匹敵令媛，天成嘉耦，願締良緣，竚冀綸音。」振渣果王覆書曰：「捧聆鴻旨，忭慰無任。蒙君天潢寵儲，俯納敝邑弱女，忘僭崇攀，曷勝慶幸。第已許字達拉，無由反齒。若背其盟，撻伐立至，忍辱禍國，碍難狥允。方命罪深，惟垂恕詧！」王語太子曰：「諸女不當選，婉槍儱已字人。奈何！」師曰：「人中女功德，悉萃此女身。選擇匪易，安可捨棄。莫如遣兵，先圍其國，伺女嫁時奪之。」王乃命真懶正率兵數千人，往圍其都。振渣果王聞而戒備，臨嫁，飭十萬童女，與婉槍儱同一裝飾俱行，蓋防鄰軍之來劫也。宰相率師甫行。王置寶珠於幢，供養如前，頂禮祈禱，必得此女。越數日，感扎吽榜火四大護法，共舁此女從空中來。先蒞王庭，將士後至，猶以未獲為報。王大悅，以五百綵女侍衛，更有內妃、外妃、再外妃，三重圍繞，數達十萬。常以歌舞音樂、種種娛樂，供奉太子。太子大婚後，宮禁四周，常圍以五色虹光。一日忽感虹光中金剛薩埵現身，語大師曰：「爾乃教主，實非政王。妃嬪娛樂，非真乃幻。一日可離，便當棄捨。爾出家時至，當視綵女如死屍，棄王位如敝屣。」王夢天暗無光，日月俱隕，日月宮天子及宰相均號泣；千輻金輪、七寶及寶珠等，騰之空中，化現七佛。太子白王曰：「若紹王位，度生甚少。無量苦眾，難即度脫。願王慈愍，聽我出家。」舉朝聞之，咸來歸敬，願求度拔。王弗之許，并杜鎖宮門，不令外出。大師意決，中夜，感四天王捧馬足，踰城至南方阿順地噶烱(容)崆峒中修行；越七日，受金剛薩埵灌頂，外成八法，內成八法，及長壽不生不滅法成就。

## 十三、大師度化印度各地之事迹

金剛菩提場之西南，有尸陀林曰斯威查爾。其地有天降極美麗莊嚴之塔，無量護法鬼神之所圍繞，人跡罕到，飲血㗖肉，魑魅魍魎，蟠踞其中。大師趺坐新舊兩棺之上，一切護法佛母咸皈敬供養。在此五年中，胎卵濕化，一切有情，皆蒙濟度。印度葬俗，皆以布米為殉；窮者石米疋布，富者滋多。大師先衣其布，食其米；既罄，乃劈棺抉肉為食，剝皮為衣，蓋成就密法之甘露變也。於是諸毒惡護法，得稽首皈敬而聽命焉。

爾時大師照見印度嘎烏削國人民機熟，特往度之。其人深信外道，未聞佛法，盡屬惡性闡提。大師殺其夫度其識神，取其妻以為眷屬，並傳其法，故女人多信佛教。國王曰阿爾迭，其后因難產死，葬之尸陀林。大師劈其棺，剖其腹，胎中孕女猶生。師畜而娶之。王子達汝馬寫聞知大怒，率眾持刀仗來擊；劍拔弩張，與師奮門，師乃逃遁。眾惡之，號曰削兒瓦約落，梟獍義也。

大師往沙顛地弘法。星者司左普，熟諳天文地理陰陽五行之學，大師從而學焉。

又地名卑馬京，有醫師。其父名戳不遮，曾親從釋迦佛受學。其子承其家學，大師亦從其學醫，以為菩薩行處。

又地名惹阿嘎納，有文人名滾絜匹里，精通印度各地語言文字，大師從之受學。

印度有技師曰木削噶馬，精一切技藝，生於釋迦佛在世之時。大師見之，年已八十矣，遂從其學一切雕刻金、銀、銅、鐵、石、木、竹等，並織染、繪畫、補苴、修造種種伎倆。時有女人驚詢其故，大師曰：「非精通五明，何足以方便度化，普攝眾生，令其潛移默化耶？」大師遇斜迦滅支、斜迦信里二苾蒭於途，問其何往。答曰：「往扎加爾峒中紅石上，向成佛阿闍梨扎巴海迭處，從其受學。」大師曰：「偕往可乎？」二僧允之，乃同見扎巴師。大師請受出家戒，扎巴曰：「我所知惟無上密乘。爾欲出家，可往阿蘇納峒中，向釋迦佛弟子滾高求剃度。」大師曰：「師之無上密乘，亦所願學。」扎巴曰：「密乘戒義，師資授學，必先灌頂。」乃為大師灌頂。先授以身口意五種灌頂，次傳不動明王法，及馬哈、阿落、阿兌三種約噶法；次傳般若經，并通傳外成諸經軌。大師親見三十二佛現前，成就悉地。

歲次在午，七月八日，大師至阿蘇納時，釋迦佛諸弟子同夢見日輪後復有一日，相繼經天；異香天樂，五色虹霓；諸佛光明，燦爛四表，達於上下。月之十日，宿值參，曜值日，滾高尊者為大師說戒，持地佛母來獻袈裟。十方佛現身加持，同讚善哉，命名曰斜加僧伽。迦葉尊者為大師薙髮，剃刀刃捲；磨時，空中來四佛母取刀而去。忽感扎一拿瓦金佛母取而棄之空中，墜地生塔，頂出寶劍半截，今猶巍然存焉。

迦葉為苦行頭陀，佛在世已然。比大師出家，猶比肩共事滾高。大師異而問之，迦葉曰：「彼年雖輕，事佛日久，所聞特廣，故師事之。」大師遂問佛住世年譜於滾高尊者，滾高曰：「我所傳法，悉佛所宣。佛處王宮二十有九年，雪山苦行六年，調達事佛於年約地二十有四年。佛語之曰：『口演妙法如懸河無益，明本心性乃得。』調達怒曰：『我外而相好，內而智慧，皆同於爾，惟爾身有光畧異耳。我恭敬承事者亘二十四年，毫無微妙可告於我，爾實淨飯王不肖之子。』時菩提場諸弟子盡來皈依於佛，佛令我為侍者。調達棄佛他走，尋復來詢於我：『佛於彼何謂？』我云：『佛說爾七日後當死，死後墮餓鬼趣。』調達不信，六日不食，口渴腹大。佛往救之，東來西背，南來北向，終不得面。佛以音聲教之，彼以手掩其耳。我承事佛二十有一年，歲次在卯，佛於金剛菩提場娃那納寺乃傳大法(所傳般若經典、密教儀軌，廣如經軌所載茲從畧)，先以顯密二教及菩提心三者傳於天人龍王等，佛謂：『護持我密藏，厥為大勢至。顯教與外密，於今亦已傳。我無上密教，文殊與觀音、勢至三菩薩將來傳此土。』歲次在酉，子月八日中夜，佛般涅槃，時年八十有二。」

大師出家，歲次在午，去佛涅槃時十年，於滾高尊者前受學五年，遵顯密次第循序漸進，外相威儀類似成熟，自性解脫未達畢竟，雖無漏真空已得解於顯宗之滾高，而樂明無念猶待證於密部之勢至云。

大師復問滾高尊者曰：「師結集經藏，都為若干卷？藏於何所？」尊者曰：「我所結集經典，若以香象運載須五百匹。當集成時，天王、龍王及主地水火風空諸神等眾，羣相爭持；後乃分別供養，如般若經則由天宮龍宮分藏(其他文繁不備述)。夫得人間之寶，用之可罄；若得佛說經典，如得摩尼，入水不漂，入火不燒，入地不朽，取之不盡，用之不竭，逐處逐時皆有發現之機。佛涅槃時，囑累曰：『我涅槃後二十有八年，有枉炎渣；後八十年，西印度有迭瓦仗烱，皆可傳無上密教中之三約噶。涅槃後四百年，有龍樹菩薩，宏揚二教。後三百有三十年，有松幾三瓦，成就最大神通，人皆信仰密教。後五百有七十年，有寫兒吽噶納；後八百有九年，有兩昆仲(名未詳)，皆相遙應，宏揚密乘。涅槃後八年，地名孫噶納，有人從蓮花化生，具神通智慧，能降魔外，能廣傳無上密法。後五百有五十年，有跛得薩埵，與之同年月生者有貝馬滅札，皆成佛，具神通，大宏密教。涅槃後千有五百年，拉薩地有格瓦金於孫噶納地(今之康藏)，以顯密二教，並傳其處面赤之人；此地雪山包圍，二教堪住世者，垂二千有五百年，傳法度生，勿有斷絕。』」以上述釋迦應化，大師從滾高受學竟。

地名曰別卑，尸陀林曰古納經，塔婆曰若達納。內藏寶珠，外有龍天守護。佛母圍繞，外狀可畏，內實莊嚴道場。大師斜迦僧伽於此靜坐者五年，有大金剛護法泥馬俄責爾，及一切諸天鬼神，盡皆皈依。

大師欲擇一即身迅速成就之法以為修習，遂往悟門取引佛剎，乃阿達魯馬諸佛法報身所在淨土。大師向阿達魯馬諸佛得法曰單蒲遣，即一切成佛總持門也；又得朅磨契印，即雙身法。既學成得法名曰金剛手，乃下降至葛爾喀地尸陀林曰賞朗若兒，中有一塔曰噶拉噶。大師於此靜坐五年，傳法於主地水火風空諸天神地祇等。因大師發菩提心成就名曰羅典却賒(也)，施感騎象金剛薩埵現身，右手持杵，左手持鈴，傳大師馬哈約噶法。其觀想大意云：「一切地水火風空皆佛宮殿，一切四生男女皆是佛身，一切語言音聲皆是佛語，一切想念覺觀皆是佛心。析之約有五十萬法，約之為十八法。」

地名曰拔爾波(即尼泊爾)，尸陀林曰滾佐則(也)，中有塔婆曰札儱喀削兒。大師於此塔前靜坐五年，現忿怒身曰孫格札住，調伏諸惡鬼神及外道等。以上述大師示靜慮調教迹竟。

地名曰果巴冷左蒲。宮殿圓形，有法身、法報身、報身、報化身、化身、化報身，皆具足成就之佛曰滾杜槍。有佛母抱持，現雙身相於獅子座上。大師見之，學顯密二教法爾圓頓契證之法，分別為二十一類，約之惟一，曰禪那法。即色空不二，自心如如，不取不捨，三業自在，法爾成佛法門。大師修學通明，乃下至殺火爾地，尸陀林曰蘭噶在塔婆曰兌(也)遮，有具神通諸凶惡護法圍繞。其中有海容諸毒獸，若鯨鯉豹馬等甚多，陸地虎狼獅子亦眾。大師在此靜坐五年，傳法名曰卑馬三巴娃。金剛薩埵之大弟子曰格那蒲朵絜、匠巴爾顯捻，大師在二師前盡學其法，其最著者曰阿兌約噶，其他即身成佛種種秘訣亦皆修學。

地名烏經約爾，尸陀林曰卑馬在，中有塔婆曰囊中朗阿，凶惡護法鬼神所守護。大師於此傳法靜坐者五年，名曰孫格札住。有佛母曰寫枉磋，傳大師降魔及雙身法。復次，尸陀林曰真懶度巴，大師名曰日典迭瓦仗烱容。大勢至身化虹霓，若有若無，一頭二臂左鈴右杵，傳大師阿落約噶法。通用者有九，特要者十有五，分別演之為十萬壹千。約之為八者，有二種，為四十者一種，為八十者一種。並傳三昧耶，菩提心及苾蒭戒品等全法。上述即心即佛之法竟。

地名曰雷約，尸陀林曰果噶在。大師處此度護法及靜坐者五年，名曰朵絜卓羅。

有[A1]佛剎曰喀覺壬真利，崆峒名曰得欠桑朗母委得磋。佛母名曰麗結枉磨且(夜)，住於峒中。房舍間架，全用人骨結構。大師欲入參拜，門掩未啟，見骨馬利女侍者坐門[A2]外石鼓上，手持利刃作![image][link3]項項聲。大師求為通報，女弗應。欲稍移其石鼓，則石與地接，莫可動搖。女怒以手中利刃剖大師腹，腹中出現五方佛。女曰：「爾成佛者，有無瞋恨？」大師禮拜曰：「瞋恨絕無，願求灌頂。」女曰：「我乃佛母侍者，灌頂未能。」引大師入。見佛母坐蓮花日月輪上，身具千輻輪相，光明徧照，繒幡幢蓋，眾寶莊嚴。大師拜求外內密一切法要。佛母曰：「密無師承，不得濫學，宜最先灌頂。」大師乃求一切佛現前金剛喇嘛灌頂。佛母作![image][link4]哈哈聲曰：「甚善！」乃為大師灌頂。大師自見一切佛入其身，舉體變成![image][link5]吽字。佛母吞入口中，自身成為觀音化身。復為灌馬哈母咱頂。大師一切義理開顯，觀音報身成就。復灌馬王佛頂。大師三業清淨，慈悲現前，微細惡念，了不可得，成就馬王佛降魔忿怒悉地。



[link1]:data:image/gif;base64,R0lGODlhOQBPAIAAAAAAAP///yH5BAEAAAEALAAAAAA5AE8AAAL/jI+py+0Po5y02otzA5zrn3QiAILjWWLnSqYUi7oSvMpQfNT2Ni79zsAhhMDcT3EsGkUGz7CjRNJayeiUyow+YcuWtnusfnVg7zeQDYnPPCh7ln471nKpe24ucu333XVLBnf1VxYXMUjYRFOBuAjIwthoWEg3AbXn40akgpnpsWkx9eCoQToKmWGKiXqhKgrGyaqYaPIqOSh466Xb14bIdxsLGkPbOrz2KYMcFljrpPZjWvoMTNnLiddX7IP2C03dLf2tC/s4Cz7OK9ZTea6+LOvpGZw+Oe3tfl1CIhmu79xPyzt0LvA1U4bPX56CODYRTBGoHRBWEv00qqNQ3JiEJG8uYox28EyakBjzLSyZD2UQeyor1mGpMlxMHjNr2ryJM6eDAgA7

[link2]:data:image/gif;base64,R0lGODlhLQCmAIAAAAAAAP///yH5BAEAAAEALAAAAAAtAKYAAAL/jI+py+0Po5y02otzAFzvLnHiKBoANIbkyp4KqbbyssYy+8L2XeZpxQP5epcZo6bBHXVJ5lBYVC6JwFvDGQkiD9iHVvqhor7bruPHDZrQY/F3DfWyydt2yRhuTcgI3l77VGcH1qdXdReXgJeRGOjSNNgItPPoUXnFlpSV6THYeXj5KScpSkM6FhX6h9N1GrnIZQlYWghLCyd4m5d5YgYqtsupqEQ4a/o2bJysVjsnnIa8+7RJpypNwXfsimmLa72a691pOD0enidKiEub+2xupet9/g7j28QLLMvpnippb+GkGwZn6hhRgUevksB+jr4BfPYPmz1+EvlRBOfwIrY2/PHObNOVr6PIkSRDyCoir2DEKcygadQGi1xFgfMo+VvpUabLjyxVvuwTrCC6X8qGYqQjbmacaqBgBv25bpmQhT0RpnQIkybOZlalPtTJElLFkssGQg3TL2SthB2sCVWqiqpNhXKpoWlpUAfee/u2vrpUk+iPwILrfvXTEfFIw2zJOn4MObLkXxscR7t1OV3RUn4TQu5sIi/PT2ATMxZNmO1ZfWrjrR6XRvJrvqRLG0WNZ3bWvZqupsYNOq3ujVFd1xies6tm3qpt8+3xe6ZXzHej73iKNS12kASDV4XytrDU7HPLLb85+rzs1tzT13b/LjJyTMdEkiLPaHKpAgA7
[link3]:data:image/gif;base64,R0lGODlhLgBzAIAAAAAAAP///yH5BAEAAAEALAAAAAAuAHMAAAL/jI+py+0Po5y0OmDzAlx7w2GfFopjVZ5WqKJsO72wJM9PakNdru+gyfv5cMEAsQTMIY3I5KwJdbaiyyKTahVKs1xXTUn9ZsLkLaUcVqGjUzSziOXGg2lrtQH9NPFzr0/hdkPGNyhYmLAWEYhwdNdTdiB29XcGCUg0Vncp6ecY6ZmZt8nZKbbXhvmZOnKqSqqHCQrTuDr7J2tjgsvT2rXLWwsXDDwMRul7LJfcxbyxnPUq/Cw9TRyd+2t8/ZSNKmrXZ/1N99J9Y6hbfIJjDhuu3Uutjr2t1HzPuGZWuqimX71Cn7hx5AgWrLcunrx9CB9Na4cunyuI+RRONHiBDQNLR4oOaSk372OfVu3+xaMokuNHdx4n7aOhSaQ3TygdHrPI8hZODyR38qyC0d8OjcBSvrRVk4RPbklDhUzYlN9RoU+hNsSHtUIBADs=
[link4]:data:image/gif;base64,R0lGODlhOwCKAIAAAAAAAP///yH5BAEAAAEALAAAAAA7AIoAAAL/jI+py+0Po5y0JgCs1rjvD3UeSCriWJLnmX7r21bvnMUMjYv2kvc736P9gMHVsFHUHUO+ZSTnnMyiUhhVYr2grkbtNJo1NIdhcfDYRSQtmSTG5Ka4lep0+THffg/3W17X1+f3JwTHUjVCWENEl1LkkGYzxrjVAgV5+HM52LhTyPnmtEcZuiRo1omWSXqFilfZylQaKztLiwl7S6n7mspbl/vL5yscsFo8TCysXMz868wLHR3cTF29iJytvc3d/fz5DU5mbIs6qqlYTkbYqkj7p7u2LD593hZLTy6tcm5+LNlPXz5+kZJtihEojpxMAQWeWTjJkDxEB73MoRjRHzZgyf9ARRTUEIm8hiFrKfSoTsZJUilVPhRZkGBJjS054DBZc8PNXvvYnDJoTWbQn446cgxqaWhMVRst9qRC9NbSeU8B0kTKNCOXi+3gdU0EtKoLYgMBUptZVOlUhM7QgpDmdqytVVHlNnXYZm3Sco9MpeqbFaVRti0roiu802/NsnvPxrW7uK5QnmJd5nyss61kyLj0pr282aZmz0LvHsUK2fRp1Y1Z0wQDLXTmnHi9kZY6OBzteJVh7+b9G7fred7qFD/ODbXw4BUKAAA7
[link5]:data:image/gif;base64,R0lGODlhQAB7AIAAAAAAAP///yH5BAEAAAEALAAAAABAAHsAAAL/jI+py+0Po5y02ouz3rz7Dy7ACIRmQJYnmKqrl75fK3dxzdG4du+Z7rsAg5YekdJyHSfJJbLpfCSNUcWUVG1cR1kR1jDsGsNVKIqa3aLLamX3rH57yfLDus5047d4eJzdRrcTOBVFKMhyiIV4osjFaOJoRiTJleZY51bYZzfZd8XZeefps4nQFkTqx4djKhpYoyr54go2BNoo6FkLI7vGi3GYoAsJUamCWCx1vKql7HAMbPvFE518V2E5h7qtHQtr9RyCO4zd6kvtxGteGiYuc8t+9EUupmh/bxi9RM5NuejsnQ1zrAZBkpZL3io9tBQuTOVQVUKGDARWS7fM27kSlxRfORyosRvGbyHDSZw48pTFDQgfQjw57SPLljFLokxZjprNXjBrimoYscdOFk9w7ln5suPRoW/qySGUCSo+YReNBswXrGdOjE6LdBWiNcJXrzIzIvXItOhZlzPGGgurtizaFW6vWq1616TcPDTRpsUrryDdP3rXSoCFzB88a3uzMlZ6E+u8WVMJPy0EOZTmzZw7e/4MugAAOw==