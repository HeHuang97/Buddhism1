## 中陰救度密法重譯述緣

夫三界如火宅，眾生沒在苦，我能仁世尊，以一大事因緣，出興於世。其一大事因緣者，最簡單言之，無非拯拔群倫，出穢若愚迷之輪回生死，登常樂我淨之涅槃智岸。已既利濟，還當同樣利濟他人而已。教自天竺。金口圓宣，初固無何大小等乘之分別也。洎自雙林息照，結集分流－－

執拘於業力之片面理事者，有如今之南傳教；誇大于般若之玄深高調者，有如今之東行教；獨其晚成於西藏之北傳一脈，則小大融通，有如我宗喀巴祖師之菩提道次第廣論所弘明者。近歲以來，世漸明藏傳佛教之博大精深，醇正完備，匪特東洋，即在歐西甚不乏佛徒中志士學人，舍漢日南洋大小諸宗，而砥礪研求於西藏佛教之經律論密者，豈無故哉？！

蓋藏傳佛教，歸納所謂小大諸乘為下中上三士之整個菩提道，而一梯以階之。經緯于性相中觀華嚴等以為學之基，而趣求四級密乘乃至無上瑜伽以克行之證.其步伐組織，理論實踐，實超越于南東二傳遠甚也。當慨乎吾國自晚宋以降，舉凡文化宗教，乃至科哲，所以委靡不振者，有三大病根：一喜自貢高，二故步自封，三因循苟且。既好護已之短，又拒受人之長。如今日紛紛毀礙于至極健全之藏密者，未事研究，輒妄譏其為鬼神教，或指為帶有藏地舊時之笨教成分。及印度晚出之丹特羅，不知丹特羅乃冒襲密乘瑜伽而變相，正同我國偷竊禪法初門之道流，如謂吾國佛源於道何其謬乎？！

至謂藏密含有類似笨之事相，則彼極少分事相，早已化體易性；猶之佛初亦化納婆羅門首領事火迦葉師徒輩，豈得因此謂佛教帶有婆羅門色彩乎？

況藏密之與笨，佛之與婆羅門，至今仍各別其道。史實事實，皎然在也。如曰鬼神，則唐時善無畏及不空等弘來之密法，非早即有鬼神乎？！

今扶桑之東台兩密，尚只作修等部，至多不過瑜伽，固亦有鬼有神；我國水陸焰口之夾雜密，亦有鬼神。彼不明乎各各顏色，多手多面，乃至雙身等等事相之表法意義者，徒因未研究密部典籍耳！

豈不知吾國密典殘缺，今不及日本，即其當初，亦根本不及藏傳之富乎！？

至或不滿於藏方普通鮮持南無阿彌陀佛六字洪名，而特盛行嗡嘛呢唄咪吽六字大明，則因未讀大乘莊嚴寶王經，而不知此六字陀羅尼之要妙功能，甚不可與彼六字佛號妄為軒輊分別也。蓮菩提亦渴欲生阿彌陀佛淨土者之一，然于一心不亂及念佛是誰，彼彼境界及面目，自嗟業深障重，實尚未能得、未能見也。惟堪信正如我之尚未能得、尚未能見者，似亦不無極大多數。此而既尚未能得、尚未能見，是否可遂高枕而操生西之左券；或大言不慚，學舌於一千七百公案，明達者自思之，況每讀定不定業之經論傳著，乃至眼見耳聞於七眾老小之伸腿閉目，而無人敢為之入往生傳者，比皆是。則可與我
灑同情之淚者，想亦有大多數其人也。

嗚呼！人死後不能說話，嬰生時只管嬌啼。然則一切芸芸眾類，攘攘熙熙，到了將死不死之時，真正死了以後、或其死而又生之間，究竟如何景況？如何經過？瑜伽師地論中，雖有一大篇唯識法相的中有說法，但無有如此書中所述極盡周詳，為之澈底提拔之辦法。且此種辦法，就其理論，至極成立；就其實踐，則據譯傳此書之達哇喇嘛，口述于其纂集之受法弟子伊博士。而博士敘入原書緒論中所雲，藏方固有喇嘛成就者，以定力驗得七七中陰境界，而後愈努力於本法之宏揚，則此書即名之中陰曆程指南，亦無不可也。惟此中結穴處，仍不外於三界唯心萬法唯識的兩句總話頭。此兩句總話頭，何嘗不舉整個佛法，包攝而無餘，且由作密進至於修密、再進至於瑜伽、乃至於無上瑜伽，愈深造而愈切全此兩句。即如此書中所引大圓滿與大手印兩大無上瑜伽法者，無非講究生死涅槃不一不異者，然決非空談。乃亦有特別辦法與把握者，豈同說說罷了，未得為得、未證為證者乎？故若並未純習於此種特別無上之辦法，且確切得有把握者，切忌口開河，說甚有相三密、無相三密，捫住眼睛哄鼻子，自寬自解，且自欺欺人、自害害人，逞利口於生死涅槃、猶如昨夢一派的漂亮風頭話，以為本盡的辦法，原來如此，而小之、少之、淺之、易之，乃至或如上述之三大病根，深自固閉而拒之、疑之，甚至毀之、礙之。此則釋尊復活，龍樹再來，亦無辦法者矣！

蓋本書所言於上述兩法，修習有成者，可無須乎此法雲。其最著重，乃在有成者之成字，成即成就之省文。成就者，即已修習功成，確得把握之也。金纓珞要門，引歷代祖師上師，關於大手印之傳承法語頌中，有一龍樹上師(此諸歷代祖上師之一，非龍樹菩薩，應知)之頌曰：

未達，不可行于達者行，如鄙劣人，觸犯國王位；

達者，不可行未達者行，猶如大象，陷墜淤泥中。

依大手印立場言之，龍樹上師此頌之意，為達者勸勉，著眼處在後兩句；但此頌亦可以之交警達者未達者，則尤當著眼前兩句。大象陷泥，尚無性命之憂；鄙人犯王，幾何能保其首領？此則敢敬告讀此書者也，嗟乎！彼歐西形下唯物之邦，後吾幾三千年方得聞大乘佛法者，乃竟先有此醍醐妙寶，出現彼中。而吾震旦，方擁美號，為釋尊教統中，三嫡支之優者，今始從彼，轉輸而得之，亦未免慚且愧矣！惟蓮菩提自顧愚蒙，世出世學，均極下劣，顯密聖教，未窺塵毫。而不自量力，冒昧從事，重譯於此之似易實難，似淺實深，一部大法。區區鄙懷，亦不過以其有亟宜提供于吾國佛化界之必要耳。世之達者，倘能細心取原書，更治譯之，使臻美善，曷欣盛歟！

中華民國第一乙亥丙子重譯草成 張蓮提金剛正時客于荊沙

獲此法本于中陰救度密法有大因緣

如要修習仍請覓求上師傳授灌頂方為如法