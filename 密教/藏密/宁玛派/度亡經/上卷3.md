##### (醜)次七期中入觀忿怒部諸尊

###### 概說

上文所述，喜樂部諸尊，現前于中陰境界者共有七次，於其任何一次之入觀導示，若死者之靈識，能隨導示，如實認證，自得度矣！如是得度者，固已為數極多；無如有情業惑，無量無邊，其惡業邪惑，染執深強者，則其無明妄念，難破離故，一時不進不退，而終久仍未免為惡業所惑，使之落後，如是者，為數亦複無量無邊。是以雖經如上所述，喜樂部諸尊，現前接引，而尚自有其未能證入之者。於是繼續當有五十八尊，住智火輪，忿怒飲血之變化身，現前攝引。此忿怒飲血之變化身，須知即是喜樂部諸佛聖尊之示現。其部居方位，無二無別，特變現之形貌相狀有不同耳。忿怒諸尊現前時之中陰境界，既有更覺可恐怖之相狀，則認證之者，亦自較難。又死者之靈識在中陰界中，昏迷複清醒，清醒複昏迷，極不安定，極不自在，但求于其一度清醒之際，能具少分之真實認辯力，即可得度。故諸部聖尊，弘慈不舍，變現諸相，一再施放恩榮威光，使之認證有多方，且亦即使之能數數警覺而勿長久昏迷也。是以有情至此境者，如未嘗習聞此等法教，則縱令其曾聞如海之教理，亦徒無益。每有持津清淨，擅長顯說者，於此“脫卓”密法，未曾見聞，一至此境莫知義趣，難免以未能認證解脫故，而惟輪轉於生死途中。至於普通世俗，更為堪虞！蓋其一至此境，妄生恐怖，但欲妄想逃避，倉惶失措，即複墜入其惡業牽攝之惡趣而受苦無量求出無期矣！但在修持密乘行人，除其最少數之最少數外，一見此忿怒飲血諸尊現前，因習見故，如舊識相逢，一念淨信其即為彼之本尊怙主等，即能觀入而證合一體以解脫矣！因彼在生時，於此忿怒飲血諸尊，或曾如法修持供養觀想等儀軌，或至少曾瞻觀於其同樣之繪畫塑造諸像，均得一見如故，此修持密法之所以特別殊勝也。

複次，每有持律比丘、顯說法師，當其在世，戒相清潔名稱高美，開演教理才辯優長；但于此“脫卓”密法，乃至一切密法，從未聞習。及其死後火化，曾不見其火端有何圓光，骨上有何殊勝跡相。此則因其對於密法，從不信仰，甚或譭謗，從不請受密法灌頂，亦從不瞻睹密乘聖像。一旦于此中陰界中，驟然見之，不惟毫不認識，且或發生仇異見解。此種仇異見解一生，愈促其墮入苦趣，當然火化無光，骨亦無相矣！

修持密乘行人，除其絕少數之絕少數外，縱使其缺乏禮儀精勤及起居習慣不合律教，或于所受學者修而未成，亦萬不可輕視疑議之，為密法能加持不思議故！依於密法能不失其成就解脫于中陰境故！故密乘行人，生時所行，容或有不嚴整；然於死後火化，往往有其瑞相，如圓光骨相等，則因密法有不可思議之力能故。至若較高于極普通之密乘行人，謂于本尊觀及大儀軌即或各本尊之簡略儀軌，乃至最少於一本尊之心中心咒，如所傳習，修得圓滿之度，則彼不致於深入第二七日之踵倚中陰，至少亦能於首七之末攝入於持明成就聖樂土。如此之成就者，自必有其瑞相--如天空晴朗無雲、發現虹霓之圓光、太陽放射霞彩、異香天樂盈空，乃至火化後骨現殊勝之跡相等。

由是言之，此中陰救度密法者，于戒律師、講教師、犯戒之密乘行者，及普通世俗等人，尤為極必需要者矣！

至若于“大圓滿”及“大手印”等之無上瑜伽法門，曾經如法承傳修習有成者，則可無須乎此法。因其命終之頃，即可證入清淨光，得法性身；或任運以入“踵倚”之中陰，睹喜樂忿怒諸聖尊，亦可自在取證勝報身；即或以願力，更入“悉罷”之中陰，亦自一切認證，隨其意樂宿願，取證適合之上妙化身，自在轉生。再值遇且堪任持于正法，以上弘而下化，享受其圓滿善慧勝業之持續於無限也。

然而此“脫卓”救度中陰法者，又妙在不假禪定，但憑耳亦可得度，且能攝引任何大小惡業凡夫同入金剛果乘道，又能令已否入密乘之人因行雖異果亦無差，但能刹那認證即能刹那成就于圓滿覺道。故一切人等，遇此妙法，即同已得必不退墮惡道苦趣之一大保障。又此妙法與佩帶於亡人身上之“搭卓”咒本同使用之，則同金器更飾以珍寶莊嚴尤增上其勝妙也。

已上概說“脫卓”法之殊勝竟。以下當述“踵倚”中陰之後段自第八日至第十四日期中，忿怒飲血諸尊現前時，逐日導示死者之法。

###### 第八日之作法

作法者呼死者之名，如下導示之曰：

“善信某某：一心諦聽！

因汝未能認證于上述喜樂部諸尊，故汝徘徊自誤至於今時。今此第八日者，有飲血忿怒諸尊，現前放光，來相攝受，汝當聽我導示，專一心念，以認證之。

善信！此大光榮主尊名曰‘白堅波補達黑嚕嘎’者，深棕紅色、三面六臂、四足穩立，右面白左面紅中面深棕紅色，周身智火焰射，共九目，皆大開睜，放光可怕。眉毛光閃如電，利牙外露，發粗大之聲而吼曰：‘阿-拉-拉’及‘哈哈’，聲調尖銳。發作紅黃色，直向上豎亦放光焰。載幹骷髏於首作日月形之莊嚴，腰系黑蛇及鮮活人頭以為莊嚴。右上手持法輪次持刀次持斧；左上手持鈴次持人腦蓋骨碗次持犁耙。抱持大忿怒佛母名“補達卓地爍哩瑪”，佛母右手抱佛頸，左手奉佛口以滿盛血物之紅顱器，搭嘴咂唇之聲極粗大。兩尊又同低轟聲如雷連鳴，每一毛孔皆放智火光焰，每一光皆有熾燃之金剛杵。兩尊抱持而立，各以兩足一卷一伸立一臺上，台為有角鷹王所負載。此皆從汝腦之中央所出生者，了了放光向汝照射，勿怖勿畏。須知此即汝之自識所變現，體無有二，即汝之本尊怙主，故勿怖畏。且此實即毗盧遮那如來及佛母之清淨雙身相，勿生恐懼。汝若認之，即得俱時解脫，而證入佛之勝妙報身。”

###### 第九日之作法

惟於上述中央佛部變化忿怒身，如生恐怖心，妄想引避，未得證入之者。則第九日，當有金剛部變現之飲血忿怒尊，現前放光。於是導示如下曰：

“善信某某：一心諦聽！此金剛部飲血怒尊名‘薄伽梵縛折羅黑嚕嘎’者，身深藍色、三面六臂、四足穩立，右面白左面紅中面深藍。右上手持金剛杵次持人腦蓋骨碗次持斧；左第一手持鈴次持人腦蓋骨碗次持梨耙。抱持佛母名‘口縛折羅卓地爍哩瑪’，佛母右手環抱佛頸，左手奉佛口以盛血之紅顱器。此之雙身忿怒尊，由汝腦中東隅出生，放光向汝，汝勿怖畏。須知此皆汝之自識變現，體無有二，亦即汝之本尊怙主，勿生怖畏。且此實即金剛薩埵及佛母之清淨雙身，汝勿恐懼，如實認識之，即得俱時解脫。又汝既識知即汝之本尊怙主，當如是稱念之，即得與之證合一體，而成就佛道。”

###### 第十日之作法

如為業惑力所障，于上述金剛薩埵變現之飲血忿怒尊，亦生恐怖，妄想引避而未得證入之者。則第十日，當有寶部變化之飲血忿怒尊，現前放光，此時應為如下導示曰：

“善信某某：今第十日者，有寶部飲血忿怒尊，名‘薄伽梵羅特那黑嚕嘎’，黃色、三面六臂、四足穩立，右面白左面紅中面深黃。右上手持寶次持三叉棒次持短棍；左上手持鈴次持人腦蓋骨碗次持三叉棒；周身智火焰射。佛母名‘羅特那卓地爍哩瑪’，右手環抱佛頸，左手奉佛口以貯血紅顱器。此聖雙身由汝腦中南隅出生，放光向汝，汝勿怖畏。須知此皆汝之自識所變，體無有二，即汝之本尊怙主，故勿怖畏。且此實即南方寶生如來及其佛母之清淨雙身，勿生恐怖。汝如認識，則汝之解脫，同時而得。汝既知其為汝之本尊怙主，則一心稱念之，汝即得證合一體，而佛道成矣！”

###### 第十一日之作法

雖經如上導示，仍有妄執，生恐怖心，引避而未證入之者。則第十一日，當有蓮華部變化之飲血忿怒尊，現前放光，於是導示如下曰：

“善信某某：今第十一日者，有蓮華部變化之飲血忿怒尊，名‘薄伽梵珀瑪黑嚕嘎’，黑紅色、三面六臂、四足穩立，右面白左面藍中面深紅。右上手持蓮華次持三叉棒次持棍；左上手持鈴次持人腦蓋骨碗內滿盛血次持小鼓。抱持佛母名‘珀瑪卓地爍哩瑪’，佛母右手環抱佛頸左手奉佛口以貯血紅顱器。此清淨雙身聖像，由汝腦中西隅出生，放光向汝，勿怖勿畏。須知此為汝自識變現，體無有二，又即汝之本尊怙主，故勿怖畏。且此實即西方阿彌它佛及佛母之清淨雙身，汝應信樂，勿生恐懼，如是認識，汝即得俱生之解脫。又既知其為汝之本尊怙主，汝當敬信之，一心稱念之，即得證合一體，成就佛道。”

###### 第十二日之作法

縱令如上導示，若仍為幻執牽使恐懼退避，未得證入之者。則第十二日，有羯摩部變化之飲血忿怒尊及眷屬名“起哩瑪”“塔門瑪”及“汪取瑪”等，現前攝引，應為導示如下曰：

“善信某某：此第十二日者，有羯摩部之忿怒尊主尊名‘薄伽梵羯摩黑嚕嘎’者，深綠色、三面六臂、四足穩立，右面白左面紅中面深綠，像極威猛莊嚴。右上手持刀次持三叉棒次持短棒；左上手持鈴次持人腦蓋骨碗次持犁耙。抱持佛母名‘羯摩卓地爍哩瑪’，佛母右手環抱佛頸左手奉佛口以貯血之紅顱器。此雙身聖像，系由汝腦中北隅出生，放光向汝，汝勿怖畏。且此實即北方不空成就如來及佛母之清淨雙身，即汝之本尊怙主，勿生恐怖，惟當信樂之稱念之。又即汝之自識所變現，體本無二，汝當如是認識之，即得與認識俱時而解脫，與之證合一體，成就圓滿佛道。

複次，善信！汝當善憶汝之上師所教，謂凡觀想而成之本尊，無不由自識變現而生。此至要妙，譬如獅子之皮，知之者一見而認知其為一皮耳，有何恐怖?！但未見未知者，一見則不免恐怖心生，然若經人詳告以彼非獅子惟是空皮，彼亦即無恐怖。此與今茲所見忿怒尊者，同一其理。人驟見此飲血忿怒之相，其體絕大，肢分亦龐碩無比，全身之量幾等天空，不期恐怖心生。惟經導示，告以此即汝之本尊怙主，即汝識體所變現，汝即可如是認識之。因其為汝本元妙明淨心之所出發，有彼光明惟未照射，謂之‘母’清淨光。今由母生子，即發生彼‘子’清淨光。有‘子’愈顯‘母’，故子母兩光，同時出現無二無別，是謂‘俱生’淨光。其根本原來不外汝之自識，故雲汝但認知即能證合一體，無二無別，即得解脫矣。”

###### 第十三日之作法

倘經如上詳示，仍有未能認證之者，則縱屬不無善行之人，亦甚堪虞其不免於為惡業幻執，牽使退墮，淪入生死海中之苦途。於是複有種種忿怒外護尊，現前攝護之。此諸外護，亦由腦部發生，於此第十三日現前者，當有八忿怒名“起哩瑪’等，及種種異類首女人身之“塔門瑪”等亦八尊，兩層繞護，各按八方部位。此日作法者，應呼死者之名如下導示之曰：

“善信某某：今第十三日矣！汝如仍懷觀望，則有種種善護之忿怒尊，現前為汝之依怙，名起哩瑪及塔門瑪等，亦由汝之腦中發生，亦即諸忿怒主尊所分化示現。汝勿恐怖，但當如實認識，仍能證入清淨之解脫道。一心諦聽！吾為詳述如下：

善信！由汝腦中東隅出生者，有白色之起哩瑪者，右手持人屍及棒，左手持滿貯血物之人腦蓋骨碗，現前放光，映射於汝，汝勿恐怖。複次，由南隅現前者，有黃色之糾哩瑪，持弓箭欲射；西隅者，紅色之紮木哈，持水中巨獅皮之旗幟；北隅者，黑色之比達裏，持杵及貯血之人腦蓋骨碗；東南隅者，紅色之補迦瑟，右手持肚腸，左手摘取之放口中嚼食；西南隅者，深綠色之嘎什瑪哩，左手持貯血之人腦蓋骨碗，右手以杵攪之，且狂喜而飲；西北隅者，黃白色之藏達利，由一屍身扯脫其頭已，右手摘取其心，左手舉屍腔向口吮食其血物；東北隅者，深藍色之司馬刹，亦由人屍扯頭而食。此八方之善護忿怒尊者，圍繞於前述五方五佛變化之忿怒尊，汝皆不可恐怖，惟一一認知之。

複次，善信！外繞於上述之八忿怒尊者，又有女身異類首之八忿怒外護，皆名‘塔門瑪’，亦皆由汝腦中之所出生。東隅者，深綠色、獅首，兩手叉胸際，口含人屍而食，振動其長鬣毛；南隅者紅色、虎首，兩手叉胸下，露其牙根，怒目切齒；西隅者，黑色、狐狸首，右手持匕首，左手持腸，刳吮其血；北隅者，深藍色、狼首，兩手方扯碎一屍，怒目而視;東南隅者，白黃色、禿頂大兀鷹首，肩背一大屍，手持人骨架一全副；西南隅者，深赤色、食屍之大鳥首，亦於肩上負一大屍身；西北隅者，黑色、大烏鴉首，右手持刀，左手持人腦蓋骨碗，內滿貯心肺而食啖之；東北隅者，大梟鳥首，右手持杵，左手持刀，插入肉而食之。

以上八忿怒飲血尊，圍繞于第二外周，形相極兇猛，汝切不可恐怖。須知亦皆汝自識所變現者，一一認識之，自可得度。”

###### 第十四日之作法

“善信！此第十四日者，汝之腦中又複出生有四門守護之女身異類首之忿怒尊者，現前映射，汝皆勿生恐怖。其守東門者，白色虎首持捧，左手且持貯血之人腦蓋骨碗；守南門者黃色豬首持索；守西門者紅色獅首持鏈；守北門者綠色蛇首持鈴。其各各左手亦皆持滿貯血之人腦蓋骨碗。善信！凡此之一切忿怒尊，皆汝之怙主，亦皆汝之本尊所示現，亦即汝之自識所映變，當如是認識之，不可恐怖”善信！上述者連前五方佛之變化忿怒雙身，共有三十，此外更有最外周之二十八女身忿怒‘瑜祗尼’，亦異類之首，每方六尊，四方共二十四尊。又四尊守護最外之四門，凡此五十八忿怒尊之一大曼荼羅者，全由汝腦中出生，全為汝自心識所變，故不可絲毫恐怖。如汝在生，已由上師傳授此種觀想，汝須憶念，此正是時，好自認識之證合之，自得成就佛道。善信！此二十八尊忿怒瑜祗尼者，其形色頭首名稱及所持器杖，詳如下述：

東方現前者

深棕紅色犁牛首‘羅洽’瑜祗尼，持杵及人腦蓋骨碗。

紅黃色蛇首‘巴羅嗎’瑜祗尼，持蓮花。

綠黑色豹首‘大’瑜祗尼，持三叉棒。

黑色猿首‘探討’瑜祗尼，持輪。

紅色雪山熊首‘童真’瑜祗尼，持短矛。

白色熊首‘陰得羅’瑜祗尼，持腸索。

南方現前者

黃色蝙蝠首‘歡樂’瑜祗尼，持匕首。

紅色水居獅首‘安樂’瑜祗尼，持香爐。

紅色蠍首‘盎姆哩打’瑜祗尼，持蓮花。

白色鳶首‘月’瑜祗尼，持杵。

黑綠色狐狸首‘杖擊’瑜祗尼，持捧。

黃黑色虎首‘羅洽西’瑜祗尼，持貯血人腦蓋骨碗。

西方現前者

綠黑色兀鷹首‘食者’瑜祗尼，持小杖。

紅色馬首‘歡樂’瑜祗尼，持無四肢之屍身。

白色鷹首‘偉大’瑜祗尼，持棒。

黃色犬首‘羅洽西’瑜祗尼，持杵及匕首。

紅色高冠細頸曲喙烏首‘欲取’瑜祗尼，持弓箭射。

綠色大鹿首‘保財富’瑜祗尼，持寶鼎。

北方現前者

藍色狼首‘風’瑜祗尼，持小旗。

紅色大灣角山羊首‘婦女’瑜祗尼，持尖端之木棍。

黑色野豬首‘豬’瑜祗尼，持牙根串成之索。

紅色鴉首‘霹靂’瑜祗尼，持孩屍。

綠黑色象首‘大鼻’瑜祗尼，持屍及人骨碗盛血飲。

藍色蛇首‘水’瑜祗尼，持蛇繩。

守最外周之四門者

東門－－黑色杜鵑鳥首密意瑜祗尼，持鐵鉤。

南門－－黃色山羊首密意瑜祗尼，持索。

西門－－紅色獅首密意瑜祗尼，持鐵鏈。

北門－－綠色蛇首密意瑜祗尼，持鈴。

以上二十八尊忿怒瑜祗尼者，一一又皆由於諸忿怒本尊之自性身所流出示現者，當如是知之。

複次，善信！所有一切喜樂部諸聖尊，皆從一切如來體中寂而照之真空自性身所出生；所有一切忿怒部諸聖尊，皆從一切如來體中照而寂之悲智自性身所出生。此根本義諦，尤所當知者也。

善信！汝若不明了於此之根本義諦，汝自難免有所恐怖，如是汝之業惑不已，則結果諸苦更將無窮。汝若於此一切飲血忿怒諸尊之真實體性，尚未明瞭，妄生恐怖，或疑懼不信，汝則尚在昏迷；汝既神識昏迷，則必刹那刹那不停幻念，汝之結果，終不免長劫沉淪於輪回苦暗之途而無休止。但汝若能如所導示，真心信樂，如實認知，毫不畏縮，毫不恐怖，汝即得於刹那間證合一切真實自性身，而永遠超出輪回生死之束縛。所謂解脫自在之要妙道，即此也。

複次，此一切現前之喜樂忿怒諸尊，身量之大，有其三種：最大者長齊天際，中大者等‘咪廬’山，最小者亦有汝體十八身直疊而上之高。於此偉大驚人之相，汝當毫無恐怖，且即假令汝目所見一切宇宙現象皆瞬息改觀至於如此之可驚異者，汝亦勿恐怖之。何以故?已曾導示於汝，謂皆汝之自識所變現故；汝如是認識之，汝即得同時成就佛道故！所謂‘於一刹那成就菩提’之要妙，即在於此。是故善信！無論若何可怖可畏之境相，現在汝前，汝當勿忘於皆汝‘自識所變’一法句，以認識之。汝若妄生恐怖，尚不能認識於前述一切喜樂忿怒諸部聖尊，則諸喜樂部聖尊，立即又由其自性身中，變現出生所謂‘嘛哈嘎拉’更形兇惡莫當之相。而諸忿怒部，亦立即更變現而為‘達嘛羅甲’之司命鬼王等，尤其無比之忿怒兇惡！！斯時汝神識中，惟有‘嘛羅’之種種幻妄，而汝遂亦長劫淪入生死苦海極難自拔矣！

複次，善信！人如不能認知其自識真相者，無論彼於佛之顯密教乘，如何博學，縱令其勤苦修行達於一劫之久，亦不能成佛道。故此認知自識真相一法門、一法句，是為最極要妙之最極要妙。