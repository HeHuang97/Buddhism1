# 中陰救度密法 下卷

### 第三步 已入中陰作法救度皈敬偈

&nbsp;&nbsp;&nbsp;&nbsp;皈命佛菩薩 &nbsp;&nbsp;&nbsp;&nbsp;怙者諸上師

&nbsp;&nbsp;&nbsp;&nbsp;願慈悲保佑 &nbsp;&nbsp;&nbsp;&nbsp;中陰得解脫

上卷“巴多脫卓”法，詳至中陰名“踵倚”；

其後“悉罷”中陰者，今當開演救度法。

#### 一、死後之境界

于此中陰救度密法之上卷中，已述種種導示之法。除彼已能了悟真實理諦及具諸淨善業行之人，如說證入，得其解脫者外。然有未能了悟及具諸惡，或緣其惡業力，于中陰界，不勝恐懼怖畏，自失得度之機。延至二七終了，而仍未能證入者，則有繼續作行此卷所述之必要。

##### (一)中陰身之生起及其特能

為作法者，先於三寶前，敬謹盡力設供，如法舉誦“請諸佛菩薩普加被偈”等見附編中已。應呼死者之名，如下導示，三或七遍：

“善信某某：一心諦聽！不可忘失。凡人於死後，受其生身于地獄以及天道，乃若中陰之身者，亦皆惟其業惑結果，如幻之苦陰身而已。汝于死後，初則經過三日半乃至四日許之昏迷；繼複經驗於如前所述，‘踵倚’中陰境，且於彼中，親睹喜怒各部聖尊，權巧示現，方便接引於汝。惜汝竟大昏愚，未得了悟證入，蹉跎自誤，迨至今時，猶自以為如夢醒後，複還受有，與汝生前相似之一色身。此如密典所偈教雲：

&nbsp;&nbsp;&nbsp;&nbsp;當得相似幻色身 &nbsp;&nbsp;&nbsp;&nbsp;類乎前陰及後陰

&nbsp;&nbsp;&nbsp;&nbsp;諸官覺能齊賦有 &nbsp;&nbsp;&nbsp;&nbsp;無所障礙任遊行

&nbsp;&nbsp;&nbsp;&nbsp;又依于諸業感力 &nbsp;&nbsp;&nbsp;&nbsp;不可思議具通靈

&nbsp;&nbsp;&nbsp;&nbsp;同屬相等業感趣 &nbsp;&nbsp;&nbsp;&nbsp;以其淨眼互見形

此偈教所示，即今汝之謂也。所雲類乎前陰及後陰者，謂汝如往昔曾修作有若何福因，則汝於今所受生之中陰身，亦即感得相當之福報莊嚴。然汝今此幻色身者，根本由於汝之偏執積習，不舍妄想意念而生起，故名曰‘意生身’；惟幻不實，但憑業轉。以故，如汝前業因力，當感生天趣，則天趣境界將現汝前；或彼阿修羅、人類、畜生、餓鬼、地獄，各趣境界，應感而現，亦複如是，所謂‘業之感果，如影隨形’也，所雲‘類乎前陰’者：‘前陰’即指汝死後三日半或四日以前之肉血色身，謂汝今茲意生身者，根乎積習，汝方自意計執有色身等彼‘前陰’之身。所雲‘後陰’者：則指此後當有一如汝之業力感生相當之身處也。惟汝如遇有如是生身境處，現於汝前者，汝亦切勿染著，切勿怯弱。汝如稍示怯弱染著，或生貪愛，則汝即又淪入生死輪回之大海，受苦無休矣！汝前者於‘踵倚’中陰境中，徒因昏愚未能了悟證入，遂致漂泊至今。今者，汝當切實依教，信持真實理諦，制心一處，切勿散亂，善安住於無作無念，則根本真性元明光照之境，即得現前，一如汝上師昔所教導汝者。誠能如是，自必避免再度誤入彼生死之胎門，而轉入涅槃解脫之上聖趣中。其或一時仍尚未能如是如實以了悟證入之者，則有妙法謂但作觀想于汝之上師本尊，或大悲怙主(蓮菩提謹以為此所雲大悲怙主、即謂觀世音菩薩、因此妙法、原為普行救度曾否入密之一切人等、而上卷第三十三面中、固有“專汝心念觀想大大悲觀世音菩薩”之特別導示故也、凡下文所雲大悲怙主、皆可依此推知 ) 在汝頭頂，蔭庇於汝，以最極猛利欲樂誠懇之心，信仰祈求之，專一心念於此至極要妙。”

如是導示已，彼死者但能依說堅持，自得救度，而不致淪入生死輪回。雖然，仍猶有彼，根乎強烈業力之牽使，令其猶未能了悟證入而趣得解脫者，是必繼行如下導示曰：

“善信諦聽！上偈所雲：‘諸官覺能齊賦有，無所障礙任遊行’者，謂汝於此番生前時，或屬目盲耳聾肢病乃至某根失健全者。今於死後，眼則善見，耳則善聞，諸肢活潑，一切諸根官覺，忽皆聰利完善。蓋因中陰之身‘諸官覺能齊賦有’故 ( 蓮菩提謹按、此理為中陰生身、非僅感受一期前生、乃多生、業報也 ) ，是以汝今忽覺有若恢復汝緊接此前在人世時所未具備之某某官能者，即是汝今已受有中陰身之一實證。此之至理，汝善了知之！善憶念之！

複次，所雲‘無所障礙任遊行’者：謂汝現今受得中陰之意生身，業經脫離汝之前此肉血色身，非複粗質礙色，故具種種特能。此如通過磐石山陵邱壟泥土宮室乃至如‘須彌’山王，惟除‘菩提迦雅’ 佛之金剛座也 及母體子宮不能穿入外，餘如上述諸質礙色，即其堅巨如‘須彌’山王，均能任意往來穿入通過，毫不覺其有所障礙。此亦即是汝已入於‘悉罷’中陰之一實證，汝當善了知之。汝又必當懇切憶念于汝上師昔所教導，及堅誠祈禱於大慈大悲至聖怙主。

善信！又如汝所忽而具有不可思議之通靈者，此則並非正三摩地中之通靈。汝之通靈，不過中陰身之通靈，屬於業力性的。此謂汝今竟亦能於一刹那間，周遊四大部洲，環行‘須彌’山王。或于屈伸臂頃，隨念而至任何欲至之處，乃至且能變現。然此仍屬幻法通靈，切勿取著，切勿取著！ 此時之汝，妄念一動，偶一取著於任何之法，彼法即忽應念而生。故切勿妄生意念，惟當正解了達聖教，賢誠祈禱于汝之上師本尊，或大悲怙主，是極切要！

複次，善信！所雲：”同屬相等業感趣，以其淨眼互見形”者 ，此謂於斯‘悉罷’中陰境中，某某類有情，其業因力所感當生之若何果趣正相等者，則其身形，每可彼此現見。譬如業因同感天道之果趣者，于其天趣身形，彼此往往互見；同業感生他果趣者亦然。但汝此時，尚或偶見有若何趣之身形，現於汝前，切不可顧視之。惟當如上導示，專一汝心，觀想汝之上師本尊，或大悲怙主。至於雲何此偈句中，有‘以其淨眼’之言，則因天道為六道中比較有其優勝之福善業因者，方可感生其中。此中尤上勝者必習禪定具有淨眼根，故天趣非可常見易見，尤必善巧能得一時內心專注，方能見之；否或不見。又有縱習禪定，而一時未得善巧于一心不亂，則亦無淨眼。” (通常取得天眼者有其兩種因緣、一由修習於深禪定而得之、一為往昔修積、今生報得、故世間每有人、生平曾未習定、忽一旦而得天眼、則是報得者也、死後中陰身
之報受、既不限於最近之前生、而可通乎其多前生之報受、則中陰身之得有天眼或淨眼者、自較人世身為多也 )

##### (二)中陰身之境況

“善信乎！汝于中陰境，一時或見某處，及在其處之親友等，有同夢中相逢。汝向彼等說話，而彼等竟置不理會；或見彼等連同汝之至近眷屬，舉哀哭泣。汝自計曰：‘吾已死矣！奈何奈何?！’此念一生，汝即自覺最極苦痛，猶如紅熱鍋中，被炸之魚。然須知既入中陰，即必如是，徒自苦惱，亦又何益?！汝但祈求汝之上師本尊大悲怙主，來相救度。蓋汝此時縱尚癡戀于彼親友眷屬，已與隔世，有何益處?故汝切勿絲毫有所癡戀，但當專念上師本尊，大悲怙主，堅實信樂，求其護佑，令汝得免於一切憂悲苦惱恐懼怖畏。

又，善信乎！當彼業風吹無定向，汝一時極不自在，被其往復吹送，正同風卷毛羽，任其起落，身不由己，漂泊不定。忽而重又見聞呼汝之名而哭泣者，汝或竟告之曰：‘吾在此，不必哭。’而彼哭者終不理會於汝，惟自哭叫，如是汝又自計曰：‘吾已死矣‘奈何奈何?！’汝一念及此，即又苦痛難忍。雖然，汝徒自苦痛而無益，上文已告知汝矣！

複次，善信！汝今所見之光，晝夜不分，一切時中，所見惟是一種微微簿曙之光。居此之境，當曆人間，或一七、或二七、或三七、或四七、或五七、或六七乃至七七四十九晝夜之久。有謂‘悉罷’中陰，歷時但為二十二日，然總以各各業力為定，未可一概而論也。

複次，善信！在此期中，更有極為可怕之強大業風，從汝身後至極猛力卷吹而來。汝宜鎮定，切勿恐怖，當知此亦無非由汝幻識所生。又汝面前或常見一片黑漆大地，至堪恐怖，此大黑暗處且常發出呼殺喊打等無比可怕之巨大厲聲。汝亦惟自鎮定，勿生恐怖！

又汝生前倘多作惡業者，則甚或出現食人夜叉，執持種種兵刃，呼殺喊打，直撲向汝，欲斷汝命，其數量且極眾多，爭先恐後，奔躍而來；或複出現，無數肉食野獸，追逐於汝；或複為惡人暴客所追逼；或複狂風暴雨雷電雹石、烏霾密霧將汝籠罩，或山崩海嘯，或猛火飛焚，一切所見之相，所聞之聲，使汝驚怖欲絕，惶急無措，更已無路可擇，惟有望風狂竄而逃命；乃忽而又被追逼至於深不知底、一白一黑一紅之三座懸崖絕壁，且已岌岌，勢將下墜。善信乎！此之三絕壁者，豈他物哉?！亦無非汝之貪欲嗔恚愚癡，三根本毒性變現所成者而已。汝今惟有，如實認知此諸種種，皆為‘悉罷’中陰有情之無始業染幻識所變。汝今不幸，身曆其境，惟善鎮定，一心不亂，專念於彼、大悲怙主，恭敬誠懇，稱其聖號，且如下祈求曰：

&nbsp;&nbsp;&nbsp;&nbsp;大慈大悲怙主 &nbsp;&nbsp;&nbsp;&nbsp;上師三寶聖尊

&nbsp;&nbsp;&nbsp;&nbsp;惟求拯救於我 &nbsp;&nbsp;&nbsp;&nbsp;令勿墜入諸苦

如是祈禱，憶念堅持，不可忘失！不可忘失！

苦為積集善業，及已真實修行於聖教者，即可感得種種安樂；若為既未修集善業，亦未造作惡業之人，則所感者無其樂受，亦無苦受，平平淡淡，無精打采而已。善信乎！汝於今時，若因善業感受何樂，亦勿顧念耽著之，惟自念言：

&nbsp;&nbsp;&nbsp;&nbsp;以此一切善樂 &nbsp;&nbsp;&nbsp;&nbsp;供奉上師三寶

汝如得樂，當思惟上供，切勿貪念自受；若為感受任何之苦，或不樂不苦，亦當專一心念，以無觀瑜伽，存念於大手印之要妙觀門，此極要妙者也。

善信！汝今之身，或有時而於橋樑處、阿蘭若及彼八種制底塔等處，暫一停息，但不能過久。此則因汝身離四大，異於有四大身者之能作物質之勾留。因此之故，汝則不免深自懊喪，悶苦惶悚。且汝自覺汝之能知見者，有時飄蕩失所憑藉，不由自念言曰：‘傷哉吾已死矣！奈何奈何！’此念一生，汝之能知相續，立即悲苦不勝，心灰意懶。但如此，則無窮憂苦，反將蝟集現前，而不可已。故此時最極要妙，乃在甫自覺知，身不自主，不得於彼彼某所逗留，而覺被迫流徙無定之時，即當猛省，盡除一切思念，善持汝心，住於本元無動之境。

至於食品，惟彼特為汝而供設者，汝方得嘗享；如雲朋類，則汝此時，均無定人；汝且見家舍仆輩以及親屬等人，乃至汝之屍身。如是汝又自傷感念言曰：‘吾已死矣！奈何奈何！’一時憂惶無奈，甚至自念：‘吾今但欲求得人身，任何代價不惜。’惟其以此妄念求生熾然於心中，汝乃四處狂奔，但欲見覓取生身。善信乎！

縱或汝之妄念愚貪，繞依汝之軀殼、九次以上，然已早經‘踵倚’中陰之過去。汝之屍身，如冬已凍如夏已腐，或已為汝之家屬親友火化矣！地葬或水葬矣！或被裂施鳥獸矣！汝如無屍可入，妄念無奈，則汝或覺自被塞壓，入于山石岩穴縫隙之中。如此苦惱，凡于中陰境內，妄念熾然以求生者，皆必經常。善信乎！汝今縱能再得四大之身，亦不過重經歷於生死之苦。是故，汝當遣除企求複取生身之妄想，惟當心平氣和，善自安止，住於正念，是為至要！”

如上導示，死者之靈識能依教而行者，即能于中陰境中得其解脫。

##### (三)冥界裁判

雖然，有其惡業之力，以為牽使之者，縱經如上導示，仍不克悟證。則當繼續呼其名而導示如下曰：

善信某某：一心諦聽！汝所以遷延至今，仍未出苦者，汝之業為障故也。此業者，汝自己之業，非他人者也。是以最要者，汝須虔誠祈禱三寶威神，加被護佑。但如既不祈禱，又不知如何修作大手印觀以及任何他之密法本尊觀者，則彼於汝生前與汝同生俱在有其司善之神，此時即現前。以白色小石，數記汝生前所作之善；又有其司惡之神，同時亦現前，以黑色小石，數記汝生前所作之惡。汝一見彼，不禁極其驚懼倉惶，全身抖戰，然尚自愚，謊告彼曰：吾曾未作如彼之惡。於是司命鬼王，將謂汝曰：‘吾此業鏡，可以鑒照。’彼言已，即觀業鏡。彼業鏡中，凡善惡業，無不照現，朗然無逃。故汝縱謊言，亦毫無濟於事。於是即有可怕獄主，以繩系汝頸，拖汝前行，施汝以極刑，斷汝之頭、刳汝之心、抽汝之腸、吮汝腦汁血液、食汝肉、齧汝骨。但汝痛苦而不死，汝身碎已，複又完整，又複重新受彼極刑，輾轉痛苦而不休止。雖然，此中要妙，即遇有彼司善惡神，現前數其小石時。汝勿驚怖，亦勿謊言；司命鬼王，亦勿為懼。須知汝身不過意生者，縱經碎割，亦不死亡。其實汝身實性，當體本空，何須恐怖?！即彼獄主鬼卒亦皆汝幻識所變，其體亦空，空能壞空，理無是處也！

當知除自內識幻妄外，實無有何--司命鬼王、神怪魔鬼，乃至如彼幻化之牛首忿怒金剛此即指大威德金剛。汝須善自如實了知，又當自知、已落中陰，極當善自修彼‘大手印’定。若不知如何修此定者，當細心思維推究，彼能恐怖於汝者之自性為何?如能勘破彼之真實自性，即可明其本亦無生，當體原空，是即‘法身’也。此之所謂空，並非空無所有之空，乃‘如實不空’之空，且具有足令汝一見而自覺惶懼，及一當彼前，汝之靈識即覺為所照映而愈益清明者，是即如實不空之‘報身’也。於此時境，汝或猛然經驗一種兩邊不著之本性光明境，所謂寂靜不一不二于光明；其光明者，性本寂靜，其寂靜者，性本光明，亦名靈明本性境，是即‘第一義身’也，梵名“阿帝伽耶”、藏名“過窩泥古”此第一義身之無垢染光明，可隨處射發，是即‘化身’也。

善信乎！汝當專一心念，諦聽我言，但能如實明瞭於此四身者，則決能獲得圓滿解脫。認證四者任何一身，切當專一心念！當知佛與眾生即於此而有界分，此一刹那，萬無錯失，汝如錯失，即又重入苦海，求出無期。教有要言，極切今時之用，所謂：

&nbsp;&nbsp;&nbsp;&nbsp;於一刹那間 &nbsp;&nbsp;&nbsp;&nbsp;即有大界分

&nbsp;&nbsp;&nbsp;&nbsp;於一刹那間 &nbsp;&nbsp;&nbsp;&nbsp;即獲圓滿覺

於此教言，切勿忘失，汝惟忘失此之要妙，故今此以前，對於現前中陰妙境，均失認證。徒因此故，枉受恐怖。今若再自失誤，則大悲聖者，無量悲湣注汝之‘聖視絲’，將一時中斷，汝則自將降入於彼，難望救脫之處。以此之故，汝於今時，極宜小心，前此雖經導示而未認證者，亦勿回顧，即今如教認證，即今仍可得度也。”

倘彼死者生時，甚乏知識，甚不明了、何謂禪定?則當加如下文更簡要之導示曰：

“善信乎！汝如從未習知、何謂禪定者，則有至極簡要法門，汝當一心憶念大悲怙主即指觀世音菩薩、僧伽、佛法，及佛，而懇切哀禱，將一切現相可懼畏恐怖者，概認作汝之怙恃神聖，或直認作大悲觀音之慈容所變現；且猛利憶及汝在生受灌頂時，上師錫汝之法名。如面對彼司命鬼王時，即直告此正直無私之王：‘我有法名曰某某’，於是汝縱墮落如前述之絕壁下，亦必無有傷害。惟當猛自振作，切勿畏縮恐怖耳！”

##### (四)轉移一切之心念力

如上剴切導示，前此縱令自失救度者，於此際亦可令其得度；雖然，仍有不免於未可必其全然得度者。是則更當如下，繼續為作導示曰：

“善信諦聽！汝之心情於今感覺者，當刹那刹那，有其猛利之歡樂；忽又有其猛利之苦惱。兩端運轉，莫由自主，猶之弓弧，一任弦之松放及其緊收。

此章謂有業力系絆者、伸縮即不自由、弓弧之木比有情、弦比業力、弦收弓屈、比業亞者牽使苦、弦放弓伸、比業善者牽使樂也，而被其時縱時操者然。惟此中要妙，汝當淨除貪憎之念，毫不動心。汝如緣於善業，可感生於較上之界中，則彼界境相，一時現前。然而汝今或見，在生眷屬，為汝死後，舉喪致祭，殺害多數生物 為死者而殺生、則此殺生之業、重累死者受報、故死者如曾知此、則當其中陰身一見是事、即力呼止、然其眷屬置若罔聞、殺生如故、於是彼將不禁而有嗔念生、但此嗔念切不可生、如不免除而令其生、則必立即發生嗔業之力、如彼重物、于中陰中立即牽墜之入於地獄、，乃或修作佛事及行佈施。而汝不清淨之心念，令汝對此諸作，生起嗔慳，即將因此嗔慳心念之惡業力，立時牽汝，墜入惡道。汝對於類此等作，皆不可有一塵邪念、或嗔或慳，惟當善自作意，慈念一切。如汝仍或貪戀世財不舍或見昔為已所有者，今為他人之所享受，忽生鄙劣不甘之心，則立即使汝入於邪念，邪念一生即召發惡業力，惡業之力一發即當感生惡道；汝或有善業，當感生較上之樂境者，以此惡業力故，反被牽入地獄或餓鬼之中。汝須知彼諸世財縱仍一 一與汝，汝亦不復能享受之，於汝實已無用故；是故不稍存鄙劣貪著之想，惟當一切棄舍，毫不置念，無論現為何人繼承享用，全無吝惜，但存佈施與彼之心，或善作意如同供養三寶者然。絕不作鄙劣吝惜不舍之想，而惟一心住於正念。

複次，汝如見有念誦‘康嘎尼’陀羅尼、加持食物以供汝者，乃至修作為汝解除當感惡趣之生前惡業諸法者。彼諸修法之人，或於儀軌未合，或昏沉、或妄想、或於戒律淨行有所缺犯，是固有輕慢正法之咎，汝以受中陰意生身，多少具有有漏通力故能知之。但汝切勿因此於正教退失信心。又因汝能知違法者必不免於恐怖畏，以及黑業違教慢法等罪，亦絕不可自心以為彼等欺誑於汝。汝如存是心念，即必自覺失望而悔生，且於正教退失信心，不至誠隨喜。此之邪念一萌，則反被汝自惡業力所感而淪入苦趣之中。故此種種，於汝無益，反有大損。任彼作法之人，如何錯誤，如何未淨其業，汝當自念言曰：‘此必我之意業未淨故，如何佛言而有不可信賴之者。譬如照鏡之人，其面不淨，鏡相自亦不淨，是必我自心念本有不淨。況此僧伽身即佛身，所修教法即佛聲教，而其意即法身佛意，無二無別。故我仍惟一心皈命三寶’。汝當如是作意，至誠表汝敬愛一切之心，則凡所修作，仍自不失其必歸於汝身之利樂。是故存此敬愛心念，最為重要，切莫忘失！至若汝本習作惡業，其惡業力當令汝感生惡道，而彼惡道劣光或已現在汝前，幸汝之承嗣者及眷屬，為作純白佛事。所延修法喇嘛僧眾，亦皆一 一如法修作，身口意業，皆各清淨，專心一意，為汝虔修功德佛事等。汝一見此，即當大生安慰歡喜之心，因此諸功德力，即已能轉惡業。更加汝自一時隨喜之善心念，縱汝先當感投惡道，汝今必能改生上界，是故汝當惟具善淨心念，於所見一切，無所妄念分別，而惟善自敬信隨喜。此為最極重要，汝須極端小心！善信乎！總而言之，汝今靈識在中陰境界，無有堅牢之物可取作汝之依憑；無其體重，且不停而流動。任何善淨非善淨之念，一經現於汝心即能發大力用，是故絕不可有微塵之非善淨思想，一心憶念昔所修持於聖教道行之任何一種。倘汝從未有何修持，此時惟當一心皈命而虔誠祈禱於汝之本尊怙主，或一心祈念於大悲勝者觀世音菩薩，一意堅誠專注，作禱如下曰：

&nbsp;&nbsp;&nbsp;&nbsp;嗟我獨行，&nbsp;&nbsp;&nbsp;&nbsp;舍一切親友；

&nbsp;&nbsp;&nbsp;&nbsp;現前惟有，&nbsp;&nbsp;&nbsp;&nbsp;自心映空相。

&nbsp;&nbsp;&nbsp;&nbsp;願祈諸佛，&nbsp;&nbsp;&nbsp;&nbsp;大悲力加被。

&nbsp;&nbsp;&nbsp;&nbsp;令除中陰，&nbsp;&nbsp;&nbsp;&nbsp;諸畏懼恐怖。

&nbsp;&nbsp;&nbsp;&nbsp;倘緣惡業。&nbsp;&nbsp;&nbsp;&nbsp;苦受將現前；

&nbsp;&nbsp;&nbsp;&nbsp;本尊勝怙，&nbsp;&nbsp;&nbsp;&nbsp;消滅此諸苦。

&nbsp;&nbsp;&nbsp;&nbsp;真實空中，&nbsp;&nbsp;&nbsp;&nbsp;若發千雷震；

&nbsp;&nbsp;&nbsp;&nbsp;諸響轉成，&nbsp;&nbsp;&nbsp;&nbsp;六字大明聲；

&nbsp;&nbsp;&nbsp;&nbsp;業力追逐，&nbsp;&nbsp;&nbsp;&nbsp;失所保佑時；

&nbsp;&nbsp;&nbsp;&nbsp;大悲聖者，&nbsp;&nbsp;&nbsp;&nbsp;願祈作救怙。

&nbsp;&nbsp;&nbsp;&nbsp;此中業習，&nbsp;&nbsp;&nbsp;&nbsp;任何有未斷；

&nbsp;&nbsp;&nbsp;&nbsp;三摩地光，&nbsp;&nbsp;&nbsp;&nbsp;淨樂攝受我。

依上偈頌，堅誠持念，汝即得有、最勝之引導，可作投依，決無欺妄者。此為最極勝上之要妙，一經反復持念，即必令汝、憶念善淨，立時即得--認證與解脫矣！”

##### (五)六凡道劣光之現見

縱經上來諸般導示，若其有情，惡業力強，仍難悟證者，則為利樂彼故，可多返複行如上之導示；又複呼彼死者之名，導示如下：

善信某某：汝如仍未明瞭上來諸般導示者，則當逐漸自覺前陰之身將昏散，而後陰之身處卻漸明現。此時汝因苦悶，乃自妄計曰：‘傷哉我今所受，何其苦也！我將往覓，任何其一之有生身體。’此計一生，汝遂往來賓士，心意散亂，莫自休止。於是即有輪回六凡道之劣光，現見汝前，緣於汝自業力，當感何道，則彼道之光色，愈益明顯現見。善信諦聽！汝如欲知，此六道之光別若何者?則有如下--天道之光微白；阿修羅道，其光淡綠；人道之光淺黃；畜道之光淺藍；餓鬼道光淡紅；地獄道光如黑煙。當此時際，汝之業力所感應故；汝今之身，已沾染而帶有其為汝業力所當感生某道光色之少分矣。善信乎！今此之時，所導示與汝者，尤為特別要妙之教法。汝當格外、注意聽受！善信！此時現見於汝前之光色，無論其為何種，無論其由於何身、由於何處、而發出者，汝一惟觀想其即是大悲聖者之身及處；即此一法已足免止汝生彼道。或者，汝曾修何本尊，此時即一心長久觀想汝之本尊。觀汝本尊，雖真實本空，而其聖相宛然如生，猶如術人所變幻法之相，此所謂‘淨幻觀’也；次觀想本尊身形，由週邊而中心，漸漸隱沒，隱至於空無所見；次觀想汝身，入于一大光明而空寂之境中，住此境少時；次複觀想本尊身形，現而複隱；次又觀自身入光明空寂境及住彼境少時。如上所述之法，反復作之數次。末乃觀汝住空之身心亦均由外而內，漸皆隱沒，亦複隱至空無所見；如是，空無盡處，心量無盡，心量無盡處，即法身無盡，而善巧安住於此無盡之法身界，是即本不生界，得住此界，即得無生，而圓滿覺道，即此得證矣！”