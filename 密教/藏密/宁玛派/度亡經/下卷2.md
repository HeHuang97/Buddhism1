#### 二、轉生之方式

##### (一)避免生死及閉息胎門

如上導示，死者生時如極劣鈍于其所修持，或並未曾有何修持者，則仍然難勝其妄念。岐路徘徊，蹉跎自誤，乃不覺近至生死胎門。於是亟當予以詳細教法，此時即呼其名而導示之如下：

“善信某某：汝若仍未明瞭以上諸導示，至於今時，根乎汝自業力，汝必向彼或上升之道、或平道、或下降之道冉冉前行。但汝行于任何一道時，均不可忘記，專一汝心，憶念觀想大悲聖者觀世音菩薩，是為唯一要著。複次，如上所述，狂風暴雨冰雹黑暗，乃至惡類追逐等情況，一時交臨。具諸惡業不淨之人，即難禁受其恐怖，因逃避而反入於苦所；具諸善淨業行者，則得轉至安樂處。當此之時，汝業當感何界?彼界境相，一時現前。此為千鈞一髮之頃！有許多最極要妙教法，汝須專一心念，聽我導示。汝縱未能明瞭以前諸般導示；或于聖教信奉修持、極為薄弱，亦可認證於今此之時。故當一心諦聽。”

此時所作救度導示，有其兩步：第一步為使之避免投入生死之法，第二步為導示其如何閉息胎門之法。

###### 1.避免投入生死

避免投入生死之導示如下：

“善信某某：無論汝所奉修何者本尊，此時善自安止汝心，專念觀想於此本尊。如同水中映現月輪，雖非實月，而了了分明，清淨幻現，亦如幻術人所變現之幻法相；惟汝若從未奉修有何本尊者，即觀想大悲聖者觀世音菩薩，如觀本尊；再不然，即緣觀於我導示汝者之相亦可。惟切宜注意者，即是安止汝心，專念觀想，是為最極重要！！觀已，次則觀汝所緣觀想者，或本尊、或聖相、或我作導示者，由週邊而中心，漸漸融化成空，即以‘無念’心，善巧觀入此空中之淨光。此最極微妙‘空明’觀法成就，即可避免投入生死之胎門。”

###### 2.閉息生死胎門

“依上作觀，汝若仍不克成就避免生死胎門者，則有第二步，更進而使其胎門閉息之上妙要道。汝善諦聽之！’

###### (閉胎門法第一步)

“此中有要妙偈教雲：

&nbsp;&nbsp;&nbsp;&nbsp;籲彼悉罷中陰 &nbsp;&nbsp;&nbsp;&nbsp;今已現我前

&nbsp;&nbsp;&nbsp;&nbsp;一心堅念繼持 &nbsp;&nbsp;&nbsp;&nbsp;於善業串習

&nbsp;&nbsp;&nbsp;&nbsp;使彼胎門閉息 &nbsp;&nbsp;&nbsp;&nbsp;知彼為敵對

&nbsp;&nbsp;&nbsp;&nbsp;此時猛利誠敬 &nbsp;&nbsp;&nbsp;&nbsp;及淨念最要

&nbsp;&nbsp;&nbsp;&nbsp;將彼愛憎妒妄 &nbsp;&nbsp;&nbsp;&nbsp;力除遣無餘

&nbsp;&nbsp;&nbsp;&nbsp;觀其等同尊長 &nbsp;&nbsp;&nbsp;&nbsp;淨聖之護身

此偈教，必口誦心維，反復多次，深達其義而思維之，是為最極要妙。其第一句所雲：‘ 籲彼悉罷中陰今已現我前’者，即謂汝今已入於悉罷之中陰境，此中汝自可能證知諸相--謂如汝自向水中或鏡中觀之，不能自見其面及身之映現，且自顧汝身而無其影等，則因汝已脫離前此人間所具、肉血等聚之四大色身故，此等即是汝已入悉罷中陰之諸證也。於是汝當‘一心堅念’，最為切要！ 譬彼馳馬，必須堅握韁繩不可少忽。又此時汝如一念有所動於某法，彼法立即來前，故萬不可有一微塵惡法之念；一有彼念，汝之前途，立即變更。汝宜專心繫念於我今為汝作此中陰救度導示者，或專心繫念於汝昔所從而受學、灌頂傳授密法等、人間上師。又必繼持於善業串習，此即汝當不斷淨念於一切習作之善業行，串連而不斷。此尤為切要！！汝或向上或向下之界分即在於此。汝若一刹那而任心念遊移，則立入長苦之趣。故此一刹那，誠所謂千鈞一髮之機，稍縱即敗也。念者汝已臨至、閉息胎門之極重大關頭。如偈雲：‘此時猛利誠敬及淨念最要’，即謂閉息胎門有五步。其第一步，即是‘淨念相繼’。汝當專一心念，牢記勿失。

###### (閉胎門法第二步)

“善信乎！汝於此時，將見有男女兩體交合之相。汝如見此，萬不可作男女交合之邪妄會解，而如是置汝不淨之念於其間。惟須觀其男體類似汝根本尊長上師此非指人間上師乃指聖界之本尊上師 \淨聖雙身之陽體，其女身類似其陰體。於是至誠禮敬，端正信心作內心觀修供養等法而求加持。汝能如是堅具淨念，即可閉息生死胎門。但如仍不見其閉息而汝或覺幾將墜入其中者，則當進而觀其真即是汝之本尊淨聖雙身，或真即是彼大悲勝怙者及其聖母，無二無別；且修作禮敬及內心觀變供養等法，求其加持，則彼生死胎門自當閉息。”

###### (閉胎門法第三步)

“若如上述，汝仍見胎門未閉，而汝身竟有將墜入之勢。則第三步，即為除遣愛憎妒妄之要妙。今當導示，汝善諦聽！

善信乎！生門總有四種：一胎生 二卵生 三濕生 四化生，此四生中，胎卵二生最相類近。上雲汝將見有男女兩體交合者，汝若生不淨心，一有貪愛此性憎嫌彼性之邪妄妒念，汝當立即投入其胎--或為馬或為雞或為犬或為人。汝之將受男性身者，則因於當時，邪念妄動，貪愛彼交合兩體之母身，而憎惡妒嫉其父身；反之，汝之邪念妄動，乃為貪愛其父身，而憎惡妒嫉其母身，汝則將受生女性身。有此邪念之一妄動於汝之識中，則恰於彼之種子與種子容納體，兩相接觸吻合頃，汝之俱生妄識，忽感一刹那之欲樂，瞬即昏迷而
失其知覺。過此汝則已入其胎或卵之中，經歷若干時後，待汝開目始忽自見或已受生一犬子身，於是就犬窩而長大；或為一豕子，就豕圈而長大；或為一蟻，就蟻穴而長大；或為一蟲、或為一蛆、或為犢、或為羔，各必經其相當之時日月年、若干不同之壽命。既受如彼彼生身之色形，汝縱欲脫換亦不可能，且有盲聾暗啞愚癡穢惡任人宰割等等、言莫能盡之劇大苦痛；乃至尚有生入餓鬼地獄、二者更為下劣苦痛之惡道；即或較上幸得人阿修羅天之三善道者，但皆是輪回生死大苦，廣如經說。嗟乎！可堪悲痛言之心悸者，則世間尚多若彼、執迷不悟、妄貪生死、毫不知懼、未受上師要妙教法之人者，幾何其不同樣，墮入絕崖之下、深坑之中、同上所述者乎?汝若不願如斯墮落，則汝亟宜、一心諦聽於我之導示，將此中要妙，牢記於心，永勿忘失。善信乎！此要妙者，即遣除一念邪妄之貪愛與憎嫌，閉息彼胎門，憶其為敵對 通常中陰之境相、皆為嗾使死者靈識亟欲有生、此亦根乎其無始之結習使然、故謂此為‘敵對’、因其障礙阻撓于圓滿菩提覺道之證得故、，一心堅誠，淨念相繼；以及敬謹奉持如上偈教中，所謂：‘將彼愛憎妒妄，力除遣無餘；觀其等同尊長，淨聖之雙身。’者是矣！

上來不已雲乎：將受生男性者，則貪愛其母，而憎惡其父；反之，將受生女性者，則貪愛其父，而憎惡其母。與此憎惡之情妄同時共生起者，又有其妒嫉之邪妄生。故此時之惟一要妙，即在猛利自覺，剷除此種愛憎妒嫉之大妄。剷除之法，汝須痛自呵斥，如下自責自曰：

‘哀哉！我何惡習如是深結耶?！我之直至今時沉淪生死而未得出離者，豈非即此惡習，為之病根耶?！及今猶不自拔，猶若有所愛憎妒嫉於其間，豈非自陷生死，苦海無休，長劫無出耶?！嗟乎！我今即當猛利振作，永不再令此種至極卑劣之愛憎妒邪妄，汙我心念！’

善信乎！汝須如是自呵自警，堅立誓願，決勿自淪。教典雲：惟有此誓願，可閉息胎門。

善信乎！汝心切勿散亂，惟當一念專誠，如是善自作意是為最要。”

###### (閉胎門法第四步)

“若依上法仍未克閉息彼胎門，則再進而有第四步，所謂‘不實唯幻’之諦觀要妙。此諦觀要妙如下：謂汝此時，應善作意，如下諦觀曰：

‘嗟乎！此雙身也、父身母身也、暴雨狂風也、霹靂之巨聲也，可怖之現形、乃至一切驚人欲絕之現像也，究其實際，豈非一切皆幻乎?！無論其如何宛然現見，而絕無實體之自性者也。唯幻不實，所謂如夢如幻、無常無定者也。此而貪愛，有何益乎?此而恐怖，又何必乎?！誤認非實有為實有，原不出此幻心之所現。幻心既非真，幻現即不實也。嗟我一向在迷，以本無誤認為有，以幻假誤認作真，沉淪生死之海，直至而今。今若再不認識其幻，豈非自甘苦海之無有窮極乎?！誠哉！一切有為法，如夢、如幻、如電、如乾達婆之城、如海市蜃樓、如鏡中所映影、如水所現月、如幻燈所映景，無一刹那間實在。皆假也！皆虛也’

善信乎！汝須如上諦觀，使汝之能知內相續。但注於此，更不他念。汝必廢然知返，明達‘如幻’之理諦；如幻之理諦明，彼胎門自閉息矣！”

###### (閉胎門法第五步)

然如死者縱經導示以上來之“幻觀”要妙，而仍因業力未能明瞭，則胎門仍未閉息者。其第五步，須導示以“淨光”之要妙。

“善信乎！上來‘幻觀’之法，汝如不能明瞭者，則當進行如下之‘淨光’要妙。此謂汝仍當一心善自作意，觀想如下雲：

&nbsp;&nbsp;&nbsp;&nbsp;觀彼一切法 &nbsp;&nbsp;&nbsp;&nbsp;即是我自心 

&nbsp;&nbsp;&nbsp;&nbsp;此心即是空 &nbsp;&nbsp;&nbsp;&nbsp;無生無斷滅

如是善觀，令汝心安住於‘無所作’境。此則有如，注水于水，和合無間。然必善巧，令汝心安然住其本元而一不加整治之境，而後方可臻其本來清淨而靈明之境。汝心如得保持如是無作之安定者，則彼所有四生之胎門，即自閉息；然當久持汝心之安定，直待其閉息成就已。”

上來已將閉息生死胎門之法，述其多種。此諸妙法，未有不能令彼中陰有情--其根器或上等或中等或下等者--皆可得其解脫。如問雲何能如是?則答曰：此有因緣如下：一者、中陰有情各皆具有其有漏通力，對於導示，多能領悟明瞭故；二者、人于生時，或耳根不靈，不善聽聞，而彼于中陰受身，則聞性無不具足靈敏故；三者、中陰有情，常為驚慌恐怖之所驅迫，彼固已自計有何善法，令彼脫離之，故於種種導示，亦極願樂欲聞，且彼本無色質之身，而但有識神，心識受感，即有作用隨時隨處而能生起故；四者、其記憶力有九倍生時之強，其生時庸或魯鈍，然入中陰受身已，自有業力使之非常靈敏，對於導示，易得成就作觀故。此諸因緣具足，故中陰身易得因導示而解脫也！

又於人死後，為作佛事，定有功效，亦由於上述諸因緣故。是以此中陰救度密法，必為之繼續不斷演讀至七七日之久，至極重要者也！！於一次導示，縱未能救度之；而彼或於次一導示之因緣，得其救度。所以此法有如許多番導示之設也。

##### （二)揀擇生死之胎門

雖然，眾生業力，固又極無量也。導示多番縱已有如上，而仍有多類有情于中陰受身者，極難除其妄幻，心念仍未能得專一。則以其久染惡業，無始以來，從未習作善淨，而廣習作諸不善淨；則于以前導示，聞亦未能勝其業惑，而不依教奉行，則胎門於彼不能閉息。如是繼當導示其揀擇胎門之法--此時為作法者，先複誦“請求諸佛菩薩普加被偈”及“皈依三寶文”等，呼其死者之名，導示之如下曰：

“善信某某：上之種種教法導示，皆已善為汝說，惜汝至今尚未能專一心念而明瞭信受。以致生死胎門，今尚向汝開而未閉，是則汝已屆至將又受生身之時期矣！我今導示汝揀擇生死胎門之上妙教法，汝當極其注意，諦聽信受！不可忘失。”

###### 1.各種生處之概觀

“善信乎！彼諸生身之處，各有現相，將出生汝前。汝須善了別之，以便揀擇其較勝者。

汝若將感得彼東勝神洲之生處者：即當現見一湖。中有鴻雁成群，雌雄追逐，水面遊嬉；切勿往彼，且須善具堅勿往彼求生之心願。因往生彼洲者，雖得安樂，而不聞佛法，故不可往。

汝若將感得彼南贍部洲之生處者：彼洲亦必現見，汝見其中有宮室輝煌者即是；苟不免于求生，此為差可。

汝若將感得彼西牛賀洲之生處者：汝將見一湖其岸際有牛馬齧草牝牡俱有者即是也；此洲雖饒富厚，然無佛法，不可往彼，但當速返。

汝若將感得彼北俱盧洲之生處者：汝將見一湖其岸際亦有牲畜及樹木者即是；此洲雖壽命長，福報亦好，但亦無佛法，不可往彼，但當速返。

上來所述，四洲概況，汝須了別。然而此中生處，皆不可輕投。

汝若有其善感得生天趣之中者：汝將見其眾寶莊嚴之天妙宮殿等福樂事；汝如善業感化，而欲求生，此則可往。

汝若業感將得生於阿修羅道時：汝則將見有可愛之林樹，及火光箍，兩兩相對轉；如見其相，汝當善具堅不往彼求生之心願，而決不可往彼！

汝若業感畜生道之生處者：將見有山石穴窟，或地中深洞；此決不可往！

汝若業感餓鬼道之生處者：將見一無水草之平漠，或地中淺洞、朽草枯根等，是為餓鬼道之境界；倘生入其中，饑渴無極，苦痛無窮，然當善具堅不往彼求生之心願，萬不可往！

汝若業感竟為地獄之生處者：汝此時忽聞歌聲，極其悲哀淒切，人之入彼者，每為身不由己，且無法抵抗而被驅入其中；若被驅至，如彼之地，其地黑暗，屋宇或黑色或白色，地中黑洞、道路昏暗者，即是。往入地獄，其中或烈火焚燒或寒冰酷冷，乃至無量諸般無比之苦。受苦其中者，且窮年累劫、求出無期，此則更屬萬不可往之途！！然汝必極自努力，所謂‘須極端努力’者，即此其時矣！”

###### 2.對於極令苦痛之忿怒者求怙恃

“善信乎！雖非汝及中陰有情之所意樂，而業力所感，有彼極令苦痛之忿怒等，追逐於汝；汝雖不願意，亦難逃脫，但被驅使前行。汝之前面，有此忿怒，又有諸般斷取性命者，如劍押囚；又有業力所感之黑暗也、暴風也、巨聲也、暴雨大雪也，以及雹石冰刀也，不一而足。汝則恐怖欲絕，惟思脫逃，於是捨命狂奔，求避免處--則近至於有如上述，輝煌宮室、崖穴地窟、草莽荒漠，乃至有水池蓮花之處 天界亦有蓮花中化生而出者。汝因狂思避免諸怖故，不暇細擇何處，但得避入一處，即不願出離，以為出離即遭苦難。此種畏難懼出，但知避逸而深怕身當中陰險境相者之心理，結果不覺反即取受下劣生身而後苦種種不堪也。此諸情景，即是惡類神鬼及藥叉等，與汝為難之現相。此中有至極要妙，汝當善聽，且極留意、我之導示。

當此之時，汝若為諸忿怒之所追逐；或如上述，種種恐怖，現見汝前者。則當一刹那，觀想于尊勝黑嚕嘎或馬頭金剛或金剛手菩薩等忿怒聖者，及汝習修之本尊忿怒聖者，圓滿莊嚴，體量肢分，至極偉大，現相至極忿怒可怕，能碎滅彼諸一切之惡類有情。汝須于一刹那，成就此觀，則其加持威力，即使彼諸與汝為難之忿怒等，離開汝身，而汝乃得具有從容擇胎之能力。此為最極切要之微妙教法，汝必堅定持之勿失，至要至要！！

善信乎！凡禪那諸佛及諸本聖諸尊之善相者，完全由三摩地之安樂境而成；彼諸惡類神鬼及藥叉等眾，有其種類，八萬四千之多，變現種種暴惡忿怒之身形，彼輩亦系在中陰境時，未入善安樂之定境，遂取受一切惡忿怒之身形，且有取得其此種之身已，反樂此而不疲者。故其種類滿布空界，至極繁多也。

當此時際，汝若憶念於大手印瑜伽，入於真空之正定，斯為最上。汝若從未前習知於此者，但當集中心力，成就幻觀瑜伽。若並此而亦不能者，惟有制心一處一切不著任何分別念，惟一專念觀想於汝之本尊或大悲聖者，則其勝果，尚自能令汝、成就道之報身也。”

##### (三)聖淨界往生及凡人身轉生之揀擇

“善信乎！汝若竟以業力所牽，不免投入生死之胎門者，今將為汝，導示選擇胎門之上妙教法。汝善諦聽！

汝切不可一見有可生之胎門，即隨便投入；縱令或為如上所言有諸忿怒逼迫於汝，汝亦可作馬頭金剛之觀以遣除之。因汝現尚具有少分之前知能力--汝已能知，種種生途，善自思維，擇其優勝者。複次，又其要者，有遷轉靈識，往生佛國淨土；及選擇胎門，轉生凡夫身，兩種勝劣之區別。各有其成就之法，今為汝導示如後：

###### 1.轉識往生佛國淨土

“汝若企求上勝轉識往生佛淨樂土者，先當善自作意，如下自念曰：

‘苦哉苦哉！我自無始劫以來，至於今日，淪轉生死苦海，何其可痛耶?！今時以前，我仍未能明瞭自心，以致尚未悟入佛菩提道，尤可悲傷！今者，彼生死敵對，猶欺誑我、恐怖我、擾亂我，我必不可不小心防避之。我今誓當奮勇直前，投入西方極樂世界阿彌陀佛世尊足下，仗佛威力，使我於彼，蓮花化生。’

如是思惟，堅具心願，一念專注於彼國土；或者，同樣堅切發願生彼東方上勝妙樂佛土、南方眾寶莊嚴佛土，以及金剛手菩薩國土、‘無量蓮花光焰’國土，親近‘武爾堅’至尊此為蓮花生大士之異稱；或任何其他汝所欲樂往生之佛國世界。惟當堅切誓願，一心不亂，則彼土之生，應念而得。或者，汝願樂往生‘都史’內院，親近彌勒慈尊，汝亦可同樣堅誠切願，一心不亂，惟自念曰：‘時候已至，我今當往都史內院、彌勒慈尊處’，則汝以得威神力加持故，投入蓮胎，華開即見補佛也。”

###### 2.轉生人胎複入此世

“汝若未能如教得上勝之往生者，則或因汝樂轉生於人胎；或以業緣莫已不得不複受胎生於人世間故。但此中有其擇胎之要妙，汝善諦聽！以汝多少具有之有漏通力，可周察於上述各大洲中，見其何處現有佛法者，即往彼處。若當由不淨之會合物此指父精母血等而出生，汝則忽覺一陣香味，聞而觸著，遂被吸入彼不淨體內，而胚胎矣！

&nbsp;&nbsp;&nbsp;&nbsp;惟任何色相，&nbsp;&nbsp;&nbsp;&nbsp;現見於汝前

此指胎門情景，汝切不可作為彼物之色相會解；既不可有所貪想，亦不可有所憎惡，則汝自可投入賢善之胎中。然其首要者，汝須先自預發善願，如下自念言雲：

‘我今發願：願生為世王，或婆羅門，如娑羅樹之偉大者之子；或為有諸悉地成就者之子，族系淨無點瑕，具備聖教正信，且有廣大福報，堪能利樂眾生。’

然後善自作意，堅汝志願，以入其胎。然先時又必以善淨作意，加持其胎觀成上妙宮室；複以善淨，敬信十方諸佛菩薩、本尊，及大悲聖者，亦皆恩惠加持；更須如是懇切祈求加被。

複次，選胎之際，根乎業力之障礙，每以善胎誤認作惡胎，而以惡胎反誤作善胎，此為中陰有情多數不免之大舛失。然有要妙教法如下：汝如見某胎似為善者，切不可生喜著心；或見某胎似為惡者，亦切不可生厭惡心，如是喜著厭惡及舍此就彼等心念，鬚根本排除之，一心住於無分別境，是最重要者也！

除彼甚少數，確有靈識定力之把握者，可保絕對無誤外；余者終不免於多少有其業惑結習難得清除。”

若死者不能舍離喜厭之分別心，則由是業惑之一塵邪念，亦足令其反轉落入畜生道中。故此時當鄭重導示之曰：

“善信乎！汝若業感結習為障，令汝不免於仍有所貪著與妒嫉，以致不知如何決擇其胎門者；則一有任何如上之胎門待入，現見汝前之時，汝當澄定心念，專誠皈命三寶，懇禱大悲聖者，而後昂首前行。了知汝已入于中陰，所有任何鄙劣貪戀汝之子女眷屬等情感，悉令遣除。彼等於汝已完全無涉無益故，惟勇猛直前，逕自行入彼白色光之天趣徑；或黃色光之人趣徑中。見彼妙寶宮殿、堂皇宅舍，乃至妙美園林，放心直入其中，無所顧慮。若是者汝自得生於善道也。”

如是導示，七反已，即舉誦：“請諸佛菩薩普加被偈”、“祈求護免中陰險難偈”、“六種中陰境界警策偈”、“護免中陰恐怖總願偈”等均見附編各三反；彼善解脫死者色身之“答卓”咒本，亦當持誦一遍；又彼“解業集頌”此書藏名‘卻覺巴甲讓卓’意雲自能解除業習法亦誦一遍。至是中陰救度密法，修作已竟。