## 阿毗昙心论卷第三

### 智品第六

&nbsp;&nbsp;&nbsp;&nbsp;智慧性能了&nbsp;&nbsp;&nbsp;&nbsp;明观一切有

&nbsp;&nbsp;&nbsp;&nbsp;有无有涅槃&nbsp;&nbsp;&nbsp;&nbsp;是相今当说

谓智贤圣品已略说有无。有境界今当说。

&nbsp;&nbsp;&nbsp;&nbsp;三智佛所说&nbsp;&nbsp;&nbsp;&nbsp;最上第一意

&nbsp;&nbsp;&nbsp;&nbsp;法智未知智&nbsp;&nbsp;&nbsp;&nbsp;及世俗等智

此三智摄一切智。于中法智名谓境界。于欲界苦习灭道无漏智境界。是初受法相故曰法智。从法智根现见已。非根现亦见未知智。未知智名谓境界。色无色界苦习灭道无漏智境界。是后受法相故曰未知智。等智名谓有漏智。是多取等谛智男女长短为首。

&nbsp;&nbsp;&nbsp;&nbsp;苦习息止道&nbsp;&nbsp;&nbsp;&nbsp;二智如可得

&nbsp;&nbsp;&nbsp;&nbsp;此名与四智&nbsp;&nbsp;&nbsp;&nbsp;解脱师所说

此二智法智未知智。若行于谛如是相似名所说。苦谛境界说苦智。习谛境界说习智。灭谛境界说灭智。道谛境界说道智。解脱师所说。

&nbsp;&nbsp;&nbsp;&nbsp;若智观他心&nbsp;&nbsp;&nbsp;&nbsp;是从三中说

&nbsp;&nbsp;&nbsp;&nbsp;尽无生智二&nbsp;&nbsp;&nbsp;&nbsp;境界在四门

若智观他心是从三中说者。他心智谓有漏境界。是等智境界。欲界道是法智境界。色界道是未知智。尽无生智二者。无学二智尽智无生智。于中所作已竟受无学智是尽智。不复更作受无学智。是无生智是亦法智未知智。问尽智无生智何谛境界。答境界在四门。此二智四谛境界苦习灭道。已说十智。行今当说。

&nbsp;&nbsp;&nbsp;&nbsp;二智十六行&nbsp;&nbsp;&nbsp;&nbsp;法智未知智

&nbsp;&nbsp;&nbsp;&nbsp;如是行或非&nbsp;&nbsp;&nbsp;&nbsp;是说为等智

二智十六行法智未知智者。法智性是十六行四行受。苦四行习四行灭四行道未知智。色无色界亦尔。如是行或非是说为等智者。暖顶忍第一法中摄等智行。无漏行二谛所摄。十六行第一法摄四行闻思。及余思惟等智十六行。离此余等智非十六行。谓施戒慈如是比。

&nbsp;&nbsp;&nbsp;&nbsp;四智有四行&nbsp;&nbsp;&nbsp;&nbsp;决定行所说

&nbsp;&nbsp;&nbsp;&nbsp;正观他心智&nbsp;&nbsp;&nbsp;&nbsp;此或是或非

四智有四行决定行所说者。苦智四行如上说。习灭道智亦如是。正观他心智此或是或非者。无漏他心智四行如道智有漏非。

&nbsp;&nbsp;&nbsp;&nbsp;尽智无生智&nbsp;&nbsp;&nbsp;&nbsp;离空无我行

&nbsp;&nbsp;&nbsp;&nbsp;说有十四行&nbsp;&nbsp;&nbsp;&nbsp;受相为最胜

尽智无生智离空无我行说有十四行者。尽智无生智十四行除空无我行。所以者何。彼行等谛我已作不复更作。空无我者不以此行。受相为最胜者。非一切无漏智在十六行。十六行者是总行。更有无漏智受十六相。如身意止是自相智。不在十六行前受十六行。此自相行于诸无漏智前受故胜。已说十六行。如此智所得今当说。

&nbsp;&nbsp;&nbsp;&nbsp;第一无漏心&nbsp;&nbsp;&nbsp;&nbsp;或有成就一

&nbsp;&nbsp;&nbsp;&nbsp;二或成就三&nbsp;&nbsp;&nbsp;&nbsp;于上增益一

第一无漏心或有成就一者。第一无漏心苦法忍相应。未离欲成就一等智。已离欲成就他心智。二或成就三者。第二无漏心苦法智相应。未离欲成就三法智苦智等智。已离欲成就他心智。于上增益一者。于上四时增说一。四时得苦未知智。得未知智习法智。得习智灭法智。得灭智道法智。得道智。忍中不得智。问此智何地所摄。答。

&nbsp;&nbsp;&nbsp;&nbsp;九智圣所说&nbsp;&nbsp;&nbsp;&nbsp;依倚于上地

&nbsp;&nbsp;&nbsp;&nbsp;禅中有十智&nbsp;&nbsp;&nbsp;&nbsp;无色地中八

九智圣所说依倚于上地者。未来禅中间禅。无他心智根本禅摄故。禅中有十智者。根本四禅中有十智无色地中八者。无色中有八智除法智他心智。法智者境界。于欲界不以无色境界。于欲界他心智行。乘色无色中无色。已说地。修今当说。修有二种得修行修。得修者。谓功德未曾得而得。得已诸余功德彼所倚。亦得得已后时不求而生。行修者。谓曾得功德今现在前行。问此诸智云何修。答。

&nbsp;&nbsp;&nbsp;&nbsp;若以得为修&nbsp;&nbsp;&nbsp;&nbsp;智者诸圣见

&nbsp;&nbsp;&nbsp;&nbsp;彼即当来修&nbsp;&nbsp;&nbsp;&nbsp;诸忍亦如是

若已得为修智者诸圣见彼即当来修者。见谛道中谓智现在前修。即彼当来修法智乃至道智。诸忍亦如是者。忍亦如是苦法忍现在前修。即苦法忍当来修。非智非余忍如是一切。

&nbsp;&nbsp;&nbsp;&nbsp;是于三心中&nbsp;&nbsp;&nbsp;&nbsp;得修于等智

&nbsp;&nbsp;&nbsp;&nbsp;或修七或六&nbsp;&nbsp;&nbsp;&nbsp;最后心所说

是于三心中得修于等智者。即见谛道中。三心须当来修等智。苦未知智。习未知智。灭未知智。行此三谛时得修等智。所以者何。此三谛习已观非道谛。谓地见道即彼地等智及欲界。或修七或六最后心所说者。道未知智离欲修七智。谓阿那含果所摄。未离欲修六智除他心智。彼中非想非非想道得沙门果。是以不修等智。

&nbsp;&nbsp;&nbsp;&nbsp;十七无漏心&nbsp;&nbsp;&nbsp;&nbsp;于上思惟道

&nbsp;&nbsp;&nbsp;&nbsp;当知修于七&nbsp;&nbsp;&nbsp;&nbsp;六修增益根

十七无漏心于上思惟道当知修于七者。须陀洹果上思惟道。十七心须修七智。此道未来禅所摄是以无他心智。尽智无生智是无学。以故无余七智必修。所以者何。彼意此功德常不空。若不修者曾得已舍复未更得。于其中间应空而不空是以必修。六种增益根者。增益根名谓信解脱。增益诸根逮得见到。彼有九无碍道九解脱道。是一切无碍道一切解脱道修六智。此说未离欲是以无他心智。尔时学道不学断烦恼。彼未曾得修功德非已曾得。是以不修等智。

&nbsp;&nbsp;&nbsp;&nbsp;得不还果时&nbsp;&nbsp;&nbsp;&nbsp;远离于七地

&nbsp;&nbsp;&nbsp;&nbsp;思学诸通道&nbsp;&nbsp;&nbsp;&nbsp;解脱修习八

得不还果时者。若得不还果修八智彼中要得根本禅是以修他心智余智如前。远离于七地者。四禅三无色离欲时。一切九解脱道修八智。于中一切修下地禅。思学诸通道解脱修习八者。三通如意足天眼天耳。一切九解脱道修八智。所以者何。摄根本禅故。

&nbsp;&nbsp;&nbsp;&nbsp;此无碍道中&nbsp;&nbsp;&nbsp;&nbsp;及灭第一有

&nbsp;&nbsp;&nbsp;&nbsp;彼八解脱道&nbsp;&nbsp;&nbsp;&nbsp;说者修习七

七地离欲时一切无碍道中。修七智除他心智。所以者何。此无碍道修灭结。智他心智非灭结。以故不修非想非非想处第一有。彼离欲时八解脱道中修七智除等智。所以者何。等智于非想非非想处转。还以非离故。

&nbsp;&nbsp;&nbsp;&nbsp;离于第一有&nbsp;&nbsp;&nbsp;&nbsp;六修无碍道

&nbsp;&nbsp;&nbsp;&nbsp;乘上应当知&nbsp;&nbsp;&nbsp;&nbsp;修习于下地

离于第一有六修无碍道者。第一离欲时九无碍道中。修六智除他心智及等智。乘上应当知修习于下地者。此修一切地当知修自地诸智。及下地所摄。谓依初禅离欲彼修二地功德。自地所摄及未来禅。如是至无所有处。

&nbsp;&nbsp;&nbsp;&nbsp;漏无漏一切&nbsp;&nbsp;&nbsp;&nbsp;诸地修功德

&nbsp;&nbsp;&nbsp;&nbsp;初无学心中&nbsp;&nbsp;&nbsp;&nbsp;此未知智意

漏无漏一切诸地修功德初无学心中者。得无著果时九地及自地。亦一切诸地于中修。所以者何。非想非非想处地烦恼相违。一切地有烦恼意不明净。无烦恼意明净。是以离彼修一切。问此无学初心何智相应。答此未知智意。是初无学心未知智相应。彼作是念我生已灭。是非想非非想处生缘。所以者何。最后尽故是以苦未知智相应。问又世尊言见智慧此三为一种为种种。答此是慧之差别慧性所有。但以事故世尊或说见或说智。问此义云何。答。

&nbsp;&nbsp;&nbsp;&nbsp;谓决定能知&nbsp;&nbsp;&nbsp;&nbsp;诸忍非智性

&nbsp;&nbsp;&nbsp;&nbsp;尽智则非见&nbsp;&nbsp;&nbsp;&nbsp;无生智亦然

谓决定能知诸忍非智性者。修行八忍能求故见能视故慧。但非智不决定故。所以者何。用始缘故。尽智则非见无生智亦然者。尽智无生智视故慧决定故智。但非见不求故无所为故。余无漏慧种三性所有见智及慧。

&nbsp;&nbsp;&nbsp;&nbsp;善俗有漏智&nbsp;&nbsp;&nbsp;&nbsp;在意及诸见

&nbsp;&nbsp;&nbsp;&nbsp;当知此则见&nbsp;&nbsp;&nbsp;&nbsp;说一切是慧

善俗有漏智在意及诸见当知此则见者。意识地中善有漏慧。三性见智及慧。五见烦恼性此见所有观察故。亦不离智及慧。余有漏慧种非见性所有。所以者何。无记意识相应慧种。非见性所有不观察故。秽污慧种亦非见性。所有烦恼所坏故。五识相应慧种亦非见性。所有不观察故亦不离智性。说一切是慧者。谓前所说离如忍中。离智尽智无生智离见。除善意识地及五见已余有漏慧离见慧不如是。所以者何。一切智种一切见种即是慧种故。问一一智几智缘。答。

&nbsp;&nbsp;&nbsp;&nbsp;法智未知智&nbsp;&nbsp;&nbsp;&nbsp;晓了于九智

&nbsp;&nbsp;&nbsp;&nbsp;因智及果智&nbsp;&nbsp;&nbsp;&nbsp;是二智境界

法智未知智晓了于九智者。法智观九智缘九智除未知智。所以者何。未知智者非欲界果非欲界因非欲界灭非欲界道。未知智亦如是九智缘除法智。因智及果智是二智境界者。习智是因智。彼有漏他心智及等智缘同习故。余非缘无漏故。苦智亦如是此即果智。

&nbsp;&nbsp;&nbsp;&nbsp;道智是九智&nbsp;&nbsp;&nbsp;&nbsp;解脱智无缘

&nbsp;&nbsp;&nbsp;&nbsp;余一切境界&nbsp;&nbsp;&nbsp;&nbsp;决定智所说

道智是九智者道智境界九智不缘等智有漏故。余尽缘同道谛故。解脱智无缘者。解脱智是灭智。非缘智缘无为故。余一切境界决定智所说者余有四智缘一切十智。等智缘十智境界一切法故。他心智亦缘十智。具他心境界故。尽智无生智亦缘十智。一切有为境界故。问又世尊言。未知智如离非想非非想处得无著果。未知智是彼道。非以此可知未知智。是彼道非余耶。答亦有法智是色无色界道。问何者。答。

&nbsp;&nbsp;&nbsp;&nbsp;若息止及道&nbsp;&nbsp;&nbsp;&nbsp;法智之所行

&nbsp;&nbsp;&nbsp;&nbsp;是灭于三界&nbsp;&nbsp;&nbsp;&nbsp;非欲未知智

若息止及道法智之所行是灭于三界者。谓灭法智及道法智。在思惟道是灭于三界结。或有法智离色无色界欲。谓此重见恶是于欲界思惟灭及道。离色无色界欲非苦智非习智。所以者何。不同苦习同于灭道故。问颇有未知智灭欲界不。答非欲未知智。无有未知智能灭于欲界。所以者何。无彼重见恶而悲此。问神通智性所有彼。亦应当说一一几智。答。

&nbsp;&nbsp;&nbsp;&nbsp;如意足等智&nbsp;&nbsp;&nbsp;&nbsp;天眼耳亦然

&nbsp;&nbsp;&nbsp;&nbsp;六于宿命中&nbsp;&nbsp;&nbsp;&nbsp;五说他心智

如意足等智天眼耳亦然者。如意足说等智天眼天耳亦如是。无漏智不以此行。六于宿命中者。宿命通有六智。法智忆法智分未知智忆未知智分等智忆俗。苦智忆过去苦习智。忆过去习道智忆过去道。五说他心智者。他心智通有五智。法智知他心中法智及彼相应心心数法未知智亦如是。等智知他俗心心数法。道智知他无漏心心数法他心智五。

&nbsp;&nbsp;&nbsp;&nbsp;九智漏尽通&nbsp;&nbsp;&nbsp;&nbsp;圣人之所说

&nbsp;&nbsp;&nbsp;&nbsp;八境界于身&nbsp;&nbsp;&nbsp;&nbsp;法十九智二

九智漏尽通圣人之所说者。漏尽通无漏九智。一切漏相违故。问又世尊言。身身观意止观者。是慧此意止何智所有。答八境界于身八智观身色假名为身。是八智所知除他心智及灭智。若智缘色者是身意止。此二智不缘色。法十者。法意止有十智离色痛心余法。谓法是境界有十智自相界。及一切总如是法意止。九智二者。痛及心九智除灭智。谓智缘痛是痛意止。谓智缘心是心意止。问诸如来有智力。云何如来力施设智。及如来四无所畏智性。所有如所说我等正觉。此诸法未等正觉不见此相。如是一切此亦应当分别。一一几智性所有。答。

&nbsp;&nbsp;&nbsp;&nbsp;是处非处力&nbsp;&nbsp;&nbsp;&nbsp;及无畏第一

&nbsp;&nbsp;&nbsp;&nbsp;此是佛十智&nbsp;&nbsp;&nbsp;&nbsp;余此中差别

是处非处力及无畏第一此是佛十智者。佛有十智是处。非处力。是处智名受诸法真实相真实行。受知此法如是相如是行。是谓是处智非处智。名诸法他相他行不可得。则知非此法如是相如是行是名非处智。是佛十智初无畏。亦十智等正受故。余此中差别者。是处非处力差别有十力初无畏差别。有四无所畏处非处智。是境界差别故十种分别。初无畏亦境界差别故四种分别。问四辩亦智性所有。此亦应当分别。一一几智。答。

&nbsp;&nbsp;&nbsp;&nbsp;法辩辞辩一&nbsp;&nbsp;&nbsp;&nbsp;应义辩俱十

&nbsp;&nbsp;&nbsp;&nbsp;愿智是七智&nbsp;&nbsp;&nbsp;&nbsp;智最胜所说

法辩辞辩一者。法辩名觉诸法名是等智。非以无漏智受名。世俗中名是假号。无漏智不以此行。辞辩名觉正说。此亦等是俗中假智号。应义辩俱十者。应辩名观及现无所挂碍方便智是十智义辩名觉诸法真实。彼亦十智受真实相故(其人云辞应二辞应一等智法义二辩十智也)。问愿智有几智。答愿智是七智智最胜所说。愿智有七智除他心智尽智无生智。愿智者利捷疾境界。于三世受一切诸法。是七智性所有(其人云一等智)

### 定品第七

问如是知诸智。此智当云何。答。

&nbsp;&nbsp;&nbsp;&nbsp;智依于诸定&nbsp;&nbsp;&nbsp;&nbsp;行无挂碍行

&nbsp;&nbsp;&nbsp;&nbsp;是以思惟定&nbsp;&nbsp;&nbsp;&nbsp;欲求其真实

智依于诸定行无挂碍行者。如灯依油离风处光焰甚明。如是智依于定意离诸乱。智光甚明必定无疑行于缘。是以思惟定欲求其真实。

&nbsp;&nbsp;&nbsp;&nbsp;决定说四禅&nbsp;&nbsp;&nbsp;&nbsp;及与无色定

&nbsp;&nbsp;&nbsp;&nbsp;此中一一说&nbsp;&nbsp;&nbsp;&nbsp;杂味净无漏

决定说四禅及与无色定者。有八定四禅及四无色定。此中一一说杂味净无漏者。初禅有三种味相应净无漏。如是一切诸定门。云何味相应。云何净。云何无漏。答。

&nbsp;&nbsp;&nbsp;&nbsp;善有漏是净&nbsp;&nbsp;&nbsp;&nbsp;无热谓无漏

&nbsp;&nbsp;&nbsp;&nbsp;气味爱相应&nbsp;&nbsp;&nbsp;&nbsp;最上无无漏

善有漏是净者。谓善是净故说净。无热谓无漏者。烦恼假名热谓定无烦恼是无漏。气味爱相应者。谓禅无色定爱相应。是具足共相应共行是说味相应。最上无无漏者。最上非想非非想处彼中无无漏。不揵疾行故是有三种余各三种。问禅何性所有。答。

&nbsp;&nbsp;&nbsp;&nbsp;五枝有觉观&nbsp;&nbsp;&nbsp;&nbsp;亦复有三痛

&nbsp;&nbsp;&nbsp;&nbsp;若干种四心&nbsp;&nbsp;&nbsp;&nbsp;谓之是初禅

五枝者。谓五枝摄受初禅令坚固。亦从此得名觉观。喜乐一心觉名。当入定时生善功德。始粗心思惟观名。令心细相续相连喜名。于定中悦乐名。已悦于身心中安隐快乐一心名。于缘中心专不散。此种住定时是枝及入时舍时是故五枝。初禅有觉观者。有觉有观即是初禅。问以受五枝今觉观何用。答枝者谓善是于五枝中。说秽污及无记。亦有觉有观而不是善。亦复有三痛者。初禅有三痛乐根喜根护根。于痛中乐根是身痛。喜根是意地。护根在四识。若干种者梵世中若干种有上有下。是说具足生处。四心者初禅有四心。眼识耳识身识意识。谓之是初禅者。此一切诸法谓是初禅。已说初禅。第二今当说。

&nbsp;&nbsp;&nbsp;&nbsp;二痛若干种&nbsp;&nbsp;&nbsp;&nbsp;二禅有四枝

&nbsp;&nbsp;&nbsp;&nbsp;五枝是第三&nbsp;&nbsp;&nbsp;&nbsp;此禅说二痛

二痛者。第二禅有二痛喜根及护根。若干种者。于中身有若干种。已离觉观有若干心。或时入喜根或时入护根。但喜是根本边有护根。二禅有四枝者。第二禅有四枝。内净喜乐一心内净名。是信于离中生信。已得初禅离便作是念。一切可离余枝如前说。此种于第二禅是枝。五枝是第三者。第三禅有五枝乐护念智一心。乐者意识地中乐根。护者已乐于乐不求余(其人云护虽有义不应云枝也)念者。是护方便不舍智者不令乐。一心者定此种于第三禅中是枝。此禅说二痛者。第三禅有二痛。乐根及护根。乐根是根本。护根是边。

&nbsp;&nbsp;&nbsp;&nbsp;离息入息出&nbsp;&nbsp;&nbsp;&nbsp;第四有四枝

&nbsp;&nbsp;&nbsp;&nbsp;此枝谓说善&nbsp;&nbsp;&nbsp;&nbsp;亦复分别种

离息入息出者。息入者来息出者去。是第四禅中无。所以者何。彼由定力故身诸毛孔合。第四有四枝者。第四禅有四枝。不苦不乐护净念。一心求离苦乐。不苦不乐余如前说。问何禅是枝相应。答此枝谓说善。善禅枝相应枝非秽污亦非无记。亦复分别种者。谓种随处已说。当知是余处不应有。如初禅有觉有观。四心说此种余一切地无。第四禅离息入息出。是三中无不应说。已说四禅四无色定。谓余今当说。问如世尊言。有根本依。若未离欲。未有根本依。而有无漏功德。是无漏功德何地所摄。答未来禅所摄。又世尊所说有三定。有觉有观无觉少观无觉无观。于中初禅是有觉有观。第二禅是无觉无观。谓无觉少观。定是何地所摄。答是中间禅所摄。是未来禅中间禅相今当说。

&nbsp;&nbsp;&nbsp;&nbsp;相应有觉观&nbsp;&nbsp;&nbsp;&nbsp;俱在未来禅

&nbsp;&nbsp;&nbsp;&nbsp;观相应中间&nbsp;&nbsp;&nbsp;&nbsp;明智之所说

相应有觉观俱在未来禅者。未来禅中有觉有观。观相应中间明智之所说者。中间禅少有观而无觉。彼渐渐心息止。

&nbsp;&nbsp;&nbsp;&nbsp;无依而二种&nbsp;&nbsp;&nbsp;&nbsp;除其味相应

&nbsp;&nbsp;&nbsp;&nbsp;中禅有三种&nbsp;&nbsp;&nbsp;&nbsp;俱为说一痛

无依而二种除其味相应者。未来禅一向善有漏及无漏。有漏者净。无漏即无漏。中禅有三种者。中间禅有三种味净无漏生死居故。俱为说一痛者。未来禅及中间禅俱有一痛护根非根本地故。已说诸定余功德。于中摄今当说。

&nbsp;&nbsp;&nbsp;&nbsp;三摩提有通&nbsp;&nbsp;&nbsp;&nbsp;无量修一切

&nbsp;&nbsp;&nbsp;&nbsp;除入及诸智&nbsp;&nbsp;&nbsp;&nbsp;解脱于中起

三摩提者。三三摩提空无愿无相。无漏心系缚故。有通者。有六通如意足智天耳智他心通智忆宿命智生死智漏尽通智。无量者。四无量慈悲喜护。无量众生境界故曰无量。修一切者。十一切入。地一切入。水火风青黄赤白一切入。无量空处一切入。无量识处一切入。尽具解故一切入。除入者。八除入内未除色想不净观少境界。一无量境界。二除色相少境界。三无量境界。四复除色想青黄赤白观除入。除净境界故故曰除入。及诸智者。诸智有十如前说。解脱者。八解脱未除色想不净思惟一。除色想不净思惟二。净思惟三。四无色及灭尽定。境界背不向故说解脱。于中起者。此诸功德九地中可得及于中起(其人云应十地)。已说诸功德随地可得今当说。

&nbsp;&nbsp;&nbsp;&nbsp;一慧悲及护&nbsp;&nbsp;&nbsp;&nbsp;慈亦有五通

&nbsp;&nbsp;&nbsp;&nbsp;说遍四禅中&nbsp;&nbsp;&nbsp;&nbsp;六中有现智

一慧悲及护慈亦有五通说遍四禅中者。一慧谓他心智三无量。及五通是一切功德根本四禅中非余。六中有现智者。现智是法智。六地中有根本四禅未来禅中间禅。

&nbsp;&nbsp;&nbsp;&nbsp;除入中说四&nbsp;&nbsp;&nbsp;&nbsp;于中亦有喜

&nbsp;&nbsp;&nbsp;&nbsp;初解脱及二&nbsp;&nbsp;&nbsp;&nbsp;功德初二禅

前四除入喜等初第二解脱。此功德初第二禅中非余。

&nbsp;&nbsp;&nbsp;&nbsp;除入谓有余&nbsp;&nbsp;&nbsp;&nbsp;及与解脱一

&nbsp;&nbsp;&nbsp;&nbsp;亦八一切入&nbsp;&nbsp;&nbsp;&nbsp;佛说最上禅

后四除入净解脱前八一切入。是功德第四禅中非余。

&nbsp;&nbsp;&nbsp;&nbsp;余脱即名说&nbsp;&nbsp;&nbsp;&nbsp;二一切亦然

&nbsp;&nbsp;&nbsp;&nbsp;灭尽最在后&nbsp;&nbsp;&nbsp;&nbsp;余九谓无漏

余脱即名说二一切亦然者。余四解脱自名所说。及二一切入亦如是。无量空处解脱无量空处一切入。于无量空处中所摄如是至非想非非想处。灭尽最在后者。灭尽定非想非非想处所摄。所以者何。谓未离彼欲亦入。余九谓无漏者。谓余无漏法九地所摄。如三三摩提七智漏尽通是九地所摄。四禅三无色未来。及中间等智是十地所摄。此亦非想非非想处可得以定数故。问此功德几有漏几无漏。答。

&nbsp;&nbsp;&nbsp;&nbsp;三解脱当知&nbsp;&nbsp;&nbsp;&nbsp;有漏及无漏

&nbsp;&nbsp;&nbsp;&nbsp;定智已分别&nbsp;&nbsp;&nbsp;&nbsp;谓余尽有漏

三解脱当知有漏及无漏者。无量空处无量识处。无所有处解脱是有漏无漏。定智无分别者。定如契经品说。无漏智及诸通如智品说。谓余尽有漏者。余一切功德一向有漏。如三通威仪法故色声受相故。无量众生缘故。一切入意解希望故。三解脱亦如是。非想非非想处非揵疾行故。想智灭离觉观故。除入亦意解希望故。已说诸功德。相成就今当说。

&nbsp;&nbsp;&nbsp;&nbsp;未能度于欲&nbsp;&nbsp;&nbsp;&nbsp;成就味相应

&nbsp;&nbsp;&nbsp;&nbsp;度下未至上&nbsp;&nbsp;&nbsp;&nbsp;成就净诸定

未能度于欲成就味相应者。谓地若未离欲。于彼地成就味相应度。下未至上成就净诸定者。谓离欲界欲。若未生梵世上地。彼成就净初禅。及初禅地有漏功德。如是一切尽当知。

&nbsp;&nbsp;&nbsp;&nbsp;住上应当知&nbsp;&nbsp;&nbsp;&nbsp;无漏成就禅

&nbsp;&nbsp;&nbsp;&nbsp;求得诸功德&nbsp;&nbsp;&nbsp;&nbsp;知非无欲中

住上应当知无漏成就禅者。谓离下地欲彼住上地。亦成就下地无漏。如见谛离欲住梵世上地。成就无漏初禅。及初禅地定等诸无漏功德。如是一切尽当知。世俗功德系在随生处。无漏在断中。是以离生处舍有漏功德不舍无漏。求得诸功德知非无欲中者。已说离下地欲成就上功德。当知非一切功德离欲时得。如如意足智天眼智天耳智无记性。所有欲及灭尽定此求得。非离下地欲时得。已说成就因缘今当说。定种有二十三。八味相应八净七无漏。问此一一种几种因。答。

&nbsp;&nbsp;&nbsp;&nbsp;妙无漏无染&nbsp;&nbsp;&nbsp;&nbsp;七种谓之因

&nbsp;&nbsp;&nbsp;&nbsp;净味相应禅&nbsp;&nbsp;&nbsp;&nbsp;当知因有一

妙无漏无染七种谓之因者。一一无漏七种自然因。自地相应因共因。净味相应禅。当知因有一者。味相应初禅。于味相应初禅因非余。非善因不相似故。非余地秽污因行相违故。净初禅于净初禅因。非秽污因不相似故。非无漏因亦不相似故。非余地净因自地果报故。及自地系缚故。如是一切尽当知。已说因缘次第缘。今当说。问一一次第生几种。答。

&nbsp;&nbsp;&nbsp;&nbsp;无漏禅次第&nbsp;&nbsp;&nbsp;&nbsp;兴起六种禅

&nbsp;&nbsp;&nbsp;&nbsp;七八九有十&nbsp;&nbsp;&nbsp;&nbsp;起禅亦空定

无漏初禅次第生六种自地净及无漏。如是第二第三禅无漏。无所有处次第生七。自地二下地四上地一。无漏第三禅次第生八。自地二下地二上地四。无漏无量识处次第生九。自地二下地四上地三。余无漏次第生十。自地二下地四上地四。

&nbsp;&nbsp;&nbsp;&nbsp;净六有七八&nbsp;&nbsp;&nbsp;&nbsp;九十生十一

&nbsp;&nbsp;&nbsp;&nbsp;味相应诸禅&nbsp;&nbsp;&nbsp;&nbsp;兴二乃已十

净六有七八九十生十一者。净非想非非想处次第生六。自地味相应及净下地四。净无漏无所有处无量识处。非味相应离欲故。如是一切尽当知。一切自地味相应。味相应诸禅兴二乃以十者。味相应禅次第生二。自地味相应及净不生余。各各相违故。如是一切自地二下地一净(其人云不应有下地一净)。一切味相应死时生。已说次第缘缘。今当说问一一几种缘。答。

&nbsp;&nbsp;&nbsp;&nbsp;净以无漏禅&nbsp;&nbsp;&nbsp;&nbsp;必缘一切地

&nbsp;&nbsp;&nbsp;&nbsp;秽污相应禅&nbsp;&nbsp;&nbsp;&nbsp;独缘于己地

净以无漏禅必缘一切地者。净及无漏禅一切地缘一切种。秽污相应禅独缘于己地者。味相应禅缘于自地味相应禅及净。非无漏爱无无漏缘。亦不乐于他地。

&nbsp;&nbsp;&nbsp;&nbsp;无色无有力&nbsp;&nbsp;&nbsp;&nbsp;缘下有漏地

&nbsp;&nbsp;&nbsp;&nbsp;善有根本地&nbsp;&nbsp;&nbsp;&nbsp;秽污如味禅

无色无有力缘下有漏地者。无色定不能缘下地有漏法极寂静故。问何谓无色不能缘下地有漏法。答善有根本地净。及无漏根本无色。是自地缘及上地非下地缘。秽污如味禅者。如味相应说无色亦然。

&nbsp;&nbsp;&nbsp;&nbsp;谓余于色界&nbsp;&nbsp;&nbsp;&nbsp;无量等功德

&nbsp;&nbsp;&nbsp;&nbsp;是必欲界缘&nbsp;&nbsp;&nbsp;&nbsp;世尊之所说

谓色界余功德如无量等。一切入除入及解脱。唯缘欲界缘无量苦众生。青等诸色此则欲界。所以者何。神通二界缘故。问世尊所说勋禅是云何。答勋一切四禅无漏者。勋有漏是无漏力故。受净居果报。问若一切四禅勋者。以何等故下三禅中无净居果。答。

&nbsp;&nbsp;&nbsp;&nbsp;若能勋诸禅&nbsp;&nbsp;&nbsp;&nbsp;是依第四禅

&nbsp;&nbsp;&nbsp;&nbsp;三地爱尽故&nbsp;&nbsp;&nbsp;&nbsp;净居果实中

若得第四禅是能勋禅。第四禅者先勋余者后。谓得第四禅离三禅欲。以是故下地无有净居果实中。有问世尊言。有愿智是云何。答谓。

&nbsp;&nbsp;&nbsp;&nbsp;无著性不动&nbsp;&nbsp;&nbsp;&nbsp;是得一切定

&nbsp;&nbsp;&nbsp;&nbsp;彼由定力故&nbsp;&nbsp;&nbsp;&nbsp;能起顶四禅

于中若彼意生功德。愿智不诤辩首诸功德。愿智者如所愿入定。或过去或未来或现在。或有为或无为是一切尽知。不诤者。欲令他意不起诤。便不起辩者。诸法义及味决定。无疑不挂碍无所畏。问是愿智不诤及辩何地摄。答。

&nbsp;&nbsp;&nbsp;&nbsp;三地有愿智&nbsp;&nbsp;&nbsp;&nbsp;无诤依五地

&nbsp;&nbsp;&nbsp;&nbsp;法辞辩依二&nbsp;&nbsp;&nbsp;&nbsp;二辩依于九

三地有愿智者。愿智三地所摄。第四禅初禅及欲界。入第四禅知初禅及欲界。说无诤依五地者。无诤五地可得根本四禅四及欲界。欲令一切不诤。法辞辩依二者。法辩名缘味是欲界及梵天世。非上地离觉观故。辞辩名是味撰智。彼亦二地中可得。欲界及梵天世。二辩依于九者。义辩及应辩九地中可得。四禅四无色及欲界。已说初禅。当知已说未来及中间。此是初禅眷属故。问云何得此定。答。

&nbsp;&nbsp;&nbsp;&nbsp;断欲亦复生&nbsp;&nbsp;&nbsp;&nbsp;而得于净禅

&nbsp;&nbsp;&nbsp;&nbsp;秽污退及生&nbsp;&nbsp;&nbsp;&nbsp;无漏唯断欲

断欲亦复生而得于净禅者。净初禅二时得。离欲时及上地没生梵天世。如是一切尽当知。秽污退及生者。秽污味相应是退时得。若欲界及梵天世缠退于尔时得。味相应初禅生时得者。若上地命终生欲界及梵天世于尔时得。味相应初禅如是一切尽当知。无漏唯断欲者。无漏唯断欲时得。谓圣得离欲于尔时得无漏初禅。如是一切尽当知。问此功德谁能除烦恼。答。

&nbsp;&nbsp;&nbsp;&nbsp;无漏除烦恼&nbsp;&nbsp;&nbsp;&nbsp;亦复定中间

&nbsp;&nbsp;&nbsp;&nbsp;一切定中间&nbsp;&nbsp;&nbsp;&nbsp;相应于护根

无漏除烦恼者。无漏初禅八地除烦恼。如是一切尽当知。亦复定中间者。定中间名谓下地除欲。以方便道故终不得根本生。未得离欲余不能除。一切定中间相应于护根者。一切定中间护根相应终不得喜至不得义。问变化心有几。谓有如意足能变化答八。四禅果欲界。四禅果初禅地。问彼谁成就。答。

&nbsp;&nbsp;&nbsp;&nbsp;下地变化意&nbsp;&nbsp;&nbsp;&nbsp;成就彼种果

&nbsp;&nbsp;&nbsp;&nbsp;若合三种心&nbsp;&nbsp;&nbsp;&nbsp;上地应当说

下地变化意成就彼种果者。谓若成就禅是成就彼果下地变化心。问如说初禅有四心。住于上地欲闻欲见。彼云何见闻。答。

梵世地识现在前。问彼几时成就。答若合三种心上地应当说。若时彼识现在前。若眼识若鼻识若耳识若身识。尔时成就彼识。若不现在前即灭尔时不成就。