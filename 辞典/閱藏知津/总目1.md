# 閱藏知津總目 

## 【閱藏知津敘】

心外無法。祖師所以示卽法之心。法外無心。大士所以闡卽心之法。並傳佛命。覺彼迷情。斷未有欲弘佛語。而可不深究佛心。亦未有旣悟佛心。而仍不能妙達佛語者也。今之文字阿師。拍盲禪侶。竟何如哉。嗚呼。吾不忍言之矣。昔世尊示入涅槃。初祖大迦葉卽白眾云。如來舍利。非我等事。今者宜先結集三藏。勿令佛法速滅。嗟嗟。儻三藏果不足傳佛心。則初祖何以結集為急務耶。竊謂禪宗之有三藏。猶弈秋之有棊子也。三藏之須禪宗。猶棊子之須活眼也。均一棊子也。善弈者。則著著皆活。不善弈者。則著著皆死。均此三藏也。知佛心者。則言言皆了義。不知佛意者。則字字皆瘡疣。若為懲隨語生見。遂欲全棄佛語。又何異因咽廢飯哉。夫三藏之不可棄。猶飲食之不可廢也明矣。不調飲食。則病患必生。不閱三藏。則智眼必昧。顧歷朝所刻藏乘。或隨年次編入。或約重單分類。大小混雜。先後失準。致使欲展閱者。茫然不知緩急可否。故諸剎所供大藏。不過緘置高閣而已。縱有閱者。亦罕能達其旨歸。辨其權實。佛祖慧命。真不啻九鼎一絲之懼。而諸方師匠。方且或競人我。如兄弟之鬩牆。或趨名利。如蒼蠅之逐臭。或妄爭是非。如癡犬之吠井。或恣享福供。如燕雀之處堂。將何以報佛恩哉。唯宋有王古居士。創作法寶標目。明有蘊空沙門。嗣作彙目義門。並可稱良工苦心。然標目僅順宋藏次第。略指端倪。固未盡美。義門創依五時教味。麤陳梗槩。亦未盡善。旭以年三十時。發心閱藏。次年晤壁如鎬兄於博山。諄諄以義類詮次為囑。於是每展藏時。隨閱隨錄。凡歷龍居。九華。霞漳。溫陵。幽棲。石城。長水。靈峰。八地。歷年二十〔示\*冀〕。始獲成稿。終不敢剖破虛空。但藉此稍辨方位。俾未閱者。知先後所宜。已閱者。達權實所攝。義持者。可卽約以識廣。文持者。可會廣以歸約。若權若實。不出一心。若廣若約。咸通一相。故名之為閱藏知津云。

甲午重陽後一日北天目沙門釋智旭撰

## 【緣起】

古德云。般若如大火聚。四面不可入。又云。般若如清涼池。四面皆可入。般若其有二乎哉。何一不可入一可入也。余鈍根。學佛有年。不獨大火聚不能捱身。卽清涼池亦無能插足。惟是嘗聞華嚴普賢行願品。有剝皮為紙。刺血為墨。書寫經卷。積如須彌。故每於方冊經卷。少刻流通。非敢云作檀度法施。蓋欲藉此稍種般若種子耳。昔者靈峰大師開講報恩三藏。余因得親法席。後欲輙申供養。師囑云。吾有閱藏知津一書。共四十八卷。計一千餘紙。居士能為我梓行。則勝如以四事給我矣。師化去忽十年。塵務紛紛。未得酬此願。去夏癸卯。勉力抽資。幷勸一二同志。共襄其事。遂鳩工藏舍倡刻。至今夏甲辰。得以告成。所願刻施微因。用薦先父思山府君。先母魏氏孺人。脫苦惱於三途。證蓮華於九品。更冀閱是書者。一展卷時。如扁舟漁父。忽然誤入桃源。則如來法海。雖寬廣無涯。一彈指間。可以卽登彼岸矣。其他律教之異同。禪淨之差別。具述大師序中。茲不更贅。余因述發心刻施之緣。聊識數言。以記歲月如此。

溧水佛弟子夏之鼎和南述

## 【閱藏知津凡例】
一義門但分五時。不分三藏。謂三藏小教。但屬阿含一時也。然天台備明五時。各論通別。別則但約一類機緣。通則華嚴乃至涅槃。無不徧該一代。又從古判法。多分菩薩聲聞兩藏。就兩藏中。各具經律論三。若據智度論說。則凡後代撰述合佛法者。總可論藏所收。若據出曜經說。則於經律論外。復有第四雜藏。今謂兩土著作。不論釋經宗經。果是專闡大乘。則應攝入大論。專闡小道。則應攝入小論。其或理兼大小。事涉世間。二論旣不可收。故應別立雜藏。

一若據五時次第。則華嚴之後。應敘阿含。然以小教加於方等般若之前。甚為不可。故必大小各自為類。庶顯權實輕重不同。

一據密部之中。亦有以華嚴為名者。亦有以般若為名者。亦有以法華為名者。但旣涉壇儀印咒。並屬祕密一宗。只此密宗。並是方等大教。並通四十九年所說故也。

一法華。涅槃。雖同醍醐一味。而一重顯實。一重談常。故仍分二也。

一大乘律。本在諸經論中。不同小乘條然各別。今為令學菩薩戒者。易於尋究。故順歷代藏經舊例。仍列數種。而出沒取捨。略與舊目不同。

一大乘論藏。自有釋經。宗經。及轉釋諸論之不同。今故分為三別。三中又各先敘西土。後敘此土。所以尊天竺也。

一此土釋大乘經。雖有巧拙淺深不同。然旣附經文。不可攝入雜藏。故並入論藏中。若義門各附經論之後。又似經論太無分別矣。

一此土述作。唯肇公及南嶽天台二師。醇乎其醇。真不愧馬鳴龍樹無著天親。故特收入大乘宗論。其餘諸師。或未免大醇小疵。僅可入雜藏中。

一西土撰述。但以義兼大小。或復事涉抄撮。故名為雜。此方撰述。則以諸家不同。體式亦異。故名為雜。

一此土淨土宗。如妙宗鈔。十疑論等。台宗。如玄義文句三止觀等。賢首。如華嚴疏鈔等。並已收入大乘論藏。故所列咸皆無幾。俟法海觀瀾中。乃當備列各宗要書。

一義目於華嚴法華等經。便取賢首溫陵等意旨釋之。未免依他作解。障自悟門。今但列其品題。幷品中事理大概。使人自知綱要。唯至疏鈔玄文。方略出其釋經之法。使知各家製立軌則不同。

一義目每於重單譯中。先取單本總列於前。後以重本別列於後。相去懸隔。查考稍難。又每以先譯為主。不分譯之巧拙。致令閱者不知去取。今選取譯之巧者一本為主。其餘重譯。卽列於後。俾不能徧閱者。但閱其一。卽可得旨。若能徧閱者。連閱多譯。便知巧拙之得失也。

一凡重譯本。於總目中。卽低一字書之。使人易曉。至後錄中。則與主本或全同。或稍異。仍備明之。使人知其或應並閱。或可不閱也。

一諸經或已流通。則人多素曉。或雖未流通。而卷帙不多。則人易翻閱。故所錄皆略。唯大般若。實為佛祖迅航。而久不流通。卷盈六百。故所錄稍詳。又寶積。大集。及諸密部。幷阿含等。凡卷帙多而人罕閱者。亦詳錄之。庶令人染一指而知全鼎之味云爾。

## 閱藏知津總目卷第一

北天目沙門釋智旭　編次

【第一經藏二分一大乘經二小乘經】

【第二律藏二分一大乘律二小乘律】

【第三論藏二分一大乘論二小乘論】

【第四雜藏二分一西土撰述二此方撰述】

### ○一大乘經

五部一華嚴部二方等部三般若部四法華部五涅槃部

#### ○一華嚴部（卷一）

◎大方廣佛華嚴經（八十卷）　拱平章愛育黎首臣

◎大方廣佛華嚴經入不思議解脫境界普賢行願品（四十卷　南伏戎羌北伏戎羌遐）

- 大方廣佛華嚴經（六十卷）　湯坐朝問道垂
- 佛說兜沙經（四紙半　南邇北壹）
- 佛說菩薩本業經（十一紙半　南邇北壹）
- 諸菩薩求佛本業經（九紙半　南邇北率）
- 菩薩十住行道品經（七紙欠　南邇北率）
- 佛說菩薩十住經（四紙欠　南邇北率）
- 漸備一切智德經（五卷　南邇北率）
- 十住經（六卷　南壹北體）
- 等目菩薩所問三昧經（三卷　南體北率）
- 顯無邊佛土功德經（一紙半）　壹
- 佛說較量一切佛剎功德經（一紙餘　南夙北臨）
- 佛說如來興顯經（四卷　南體北邇）
- 度世品經（六卷）　壹
- 佛說羅摩伽經（四卷）　體
- 大方廣佛華嚴經續入法界品（八紙欠　南邇北壹）
- 普賢菩薩行願讚（四紙半　南無北唱）
- 文殊師利發願經（二紙餘　南籍北旣）

◎大方廣如來不思議境界經（九紙餘　南邇北壹）

- 大方廣佛華嚴經不思議佛境界分（十紙半　南邇北壹）

◎大方廣佛華嚴經修慈分（六紙餘　南邇北壹）

○大方廣入如來智德不思議經（十二紙餘　南邇北壹）

- 度諸佛境界智光嚴經（一卷　南遐北殷）
- 佛華嚴入如來德智不思議境界經（一卷　南遐北邇）

○大方廣普賢所說經（四紙欠　南邇北壹）

信力入印法門經（五卷　南遐北邇）

○大方廣總持寶光明經（五卷　南竭北力）

※大方廣圓覺脩多羅了義經（一卷）　難

#### ○二方等部

又為二一顯說二密咒

##### ○方等顯說部

○大寶積經（一百二十卷　龍師火帝（至）始制文字（卷二卷三）

- ※大方廣三戒經（三卷）　乃

- ※佛說如來不思議秘密大乘經（二十卷今作十卷）　映

- 佛說無量清淨平等覺經（二卷）　乃

- ※佛說無量壽經（二卷）　乃

- 佛說阿彌陀經（二卷）　乃

- ※佛說大乘無量壽莊嚴經（南作二卷北上中下同卷　南深北命）

- ○佛說大阿彌陀經（二卷）　貞

- 佛說阿閦佛國經（二卷北作三卷）　服

- ※佛說大乘十法經（一卷）　服

- 佛說普門品經（一卷）　服

- ※佛說大乘菩薩藏正法經（四十卷今作二十卷　南辭安北如松）

- 佛說胞胎經（一卷）　服

- 文殊師利佛土嚴淨經（二卷）　服

- ⊙佛說護國尊者所問大乘經（四卷南作三北作二　南夙北臨）

- 郁迦羅越問菩薩行經（一卷）　衣

- 佛說法鏡經（二卷）　服

- 幻士仁賢經（一卷）　衣

- ⊙佛說決定毗尼經（一卷）　衣

- ○佛說三十五佛名禮懺文（一紙半）　淵

- ※發覺淨心經（二卷北作一卷）　衣

- ※佛說須賴經（一卷　南忘北衣）

- 佛說須賴經（一卷　南忘北衣）

- ○菩薩修行經（半卷　南忘北短）

- ⊙佛說無畏授所問大乘經（上中下僅半卷　南馨北夙）

- 佛說優填王經（四紙餘）　衣

- ※佛說大乘日子王所問經（九紙餘）　力

- ○佛說須摩提經

- ⊙佛說須摩提菩薩經（二經仝卷）　衣　

- 佛說阿闍世王女阿述達菩薩經（一卷）　衣

- ※佛說離垢施女經（一卷）　衣

- ※得無垢女經（一卷）　裳

- ◎文殊師利所說不思議佛境界經（二卷）　裳

- ※善住意天子所問經（三卷）　裳

- △佛說如幻三昧經（三卷）　裳

- △太子刷護經

- ○太子和休經（二經同卷）　裳

- △慧上菩薩問大善權經（二卷）　推

- ※佛說大方廣善巧方便經（四卷今作二卷　南凊北深）

- ○大乘顯識經（二卷）　推

- 佛說大乘方等要慧經

- 彌勒菩薩所問本願經（二經南共一卷北共半卷）　推

- 佛遺日摩尼寶經（一卷）　推

- ※佛說摩訶衍寶嚴經（一卷）　推

- ※佛說大迦葉問大寶積正法經（五卷今作二卷）　忠

- ※勝鬘師子吼一乘大方便方廣經（一卷）　推

- △毗耶娑問經（二卷）　推


○入法界體性經（八紙半　南男北傷）

- 寶積三昧文殊師利菩薩問法身經（五紙半　南男北才）

※佛說阿彌陀經（四紙餘）　貞

- ○稱讚淨土佛攝受經（九紙欠）　貞

○後出阿彌陀偈經（十四偈）　貞

◎阿彌陀鼓音聲王陀羅尼經（三紙）　行

◎佛說觀無量壽佛經（一卷）　貞

- ◎觀世音菩薩得大勢菩薩受記經（一卷　南罔北短）

※佛說如幻三摩地無量印法門經（上中下仝卷　南淵北似）

○大方等大集經（三十卷）　位讓國　（卷四）

- 大哀經（八卷）　周
- 寶女所問經（四卷）　發
- ○海意菩薩所問淨印法門經（十八卷今作九卷　南澄北似）
- 無言童子經（二卷）　發
- 寶星陀羅尼經（八卷）　殷

※大乘大方等日藏經（十卷）　有

○大方等大集月藏經（十卷）　虞

◎大乘大集地藏十輪經（十卷）　陶

- 佛說大方廣十輪經（八卷）　唐

○大集須彌藏經（二卷）　唐

○虛空藏菩薩經（一卷）　弔　（卷五）

- △虛空孕菩薩經（二卷）　弔

- ※虛空藏菩薩神咒經（十五紙）　弔


◎觀虛空藏菩薩經（二紙）　弔

◎無盡意菩薩經（四卷）　罪

- 阿差末菩薩經（七卷）　罪

△佛說菩薩念佛三昧經（六卷）　弔

- ⊙佛說大方等大集菩薩念佛三昧經（十卷）　民

※大方等大集賢護經（五卷　南伐北罪）

- 般舟三昧經（三卷）　伐
- 拔陂菩薩經（一卷　南伐北罪）

◎自在王菩薩經（二卷）　發

- ※奮迅王問經（二卷）　發


△大集譬喻王經（二卷）　周

※佛說大集會正法經（五卷北作四卷　南淵北凊）

- 僧伽吒經（四卷北作三卷　南可北羊）

○月燈三昧經（十一卷北作十卷）　女

- 月燈三昧經（半卷）　慕

※占察善惡業報經（二卷　南詩北景）

○佛說佛名經（十二卷）　己長

○佛說五千五百佛名神咒除障滅罪經（八卷北作五卷　南信北長）

○三劫三千諸佛名經（三卷）　長

○千佛因緣經（一卷）　維

△賢劫經（十卷）　恃

◎稱揚諸佛功德經（三卷　南罔北靡）

◎百佛名經（六紙欠　南忘北信）

◎佛說大乘大方廣佛冠經（上下合卷　南松北凊）

◎佛說十吉祥經（一紙餘　南賢北信）

◎佛說八佛名號經（三紙半　南才北知）

- 佛說八吉祥神咒經（二紙半　南效北知）
- 佛說八陽神咒經（二紙半　南才北知）
- 佛說八吉祥經（二紙　南才北知）

◎佛說八部佛名經（二紙半　南賢北信）

◎佛說滅十方冥經（六紙）　維

◎受持七佛名號所生功德經（四紙半）　維

◎大乘寶月童子問法經（四紙　南盡北則）

※佛說寶網經（一卷　南忘北彼）

○佛說不思議功德諸佛所護念經（二卷　南長北信）

◎藥師琉璃光七佛本願功德經（二卷）　惟

- ○佛說藥師如來本願經（一卷）　惟
- ※藥師琉璃光如來本願功德經（一卷）　惟

◎觀佛三昧海經（十卷）　量

◎佛說彌勒成佛經（一卷）　貞

- 佛說觀彌勒菩薩下生經（六紙半）　貞
- 佛說彌勒來時經（二紙餘）　貞
- 佛說彌勒下生經（六紙餘）　貞
- 佛說彌勒下生成佛經（五紙）　貞

◎佛說觀彌勒菩薩上生兜率陀天經（一卷）　貞

◎佛說一切智光明仙人慈心因緣不食肉經（四紙　南賢北信）

○佛說師子月佛本生經（六紙半　南賢北信）

○文殊師利般涅槃經（四紙欠）　維

◎佛說觀藥王藥上二菩薩經（一卷　南得北知）

◎地藏菩薩本願經（二卷　南思北斯）

◎佛說師子莊嚴王菩薩請問經（三紙餘　南賢北景）

◎佛說八大菩薩經（一紙半　南思北斯）

※六菩薩名亦當誦持經（一紙　南籍北旣）

◎離垢慧菩薩所問禮佛法經（四紙半）　維

◎佛說老女人經（一紙半　南男北潔）　（卷六）

- 佛說老母經（一紙半　南男北潔）
- 佛說老母女六英經（一紙欠　南男北潔）

◎楞伽阿跋多羅寶經（四卷）　惟

- △入楞伽經（十卷）　鞠
- ○大乘入楞伽經（七卷）　養

◎佛說首楞嚴三昧經（三卷）　靡

◎維摩詰所說經（三卷）　方

- 維摩詰經（三卷）　方

- △說無垢稱經（六卷　南方北蓋）

○善思童子經（二卷　南賴北敢）

- 大方等頂王經（一卷）　萬
- △大乘頂王經（一卷）　萬

◎月上女經（二卷）　染

○大乘密嚴經（三卷　南染北凊）

- △大乘密嚴經（三卷　南不北凊）

○解深密經（五卷　南常北效）

- 深密解脫經（五卷　南常北效）
- 佛說解節經（一卷　南敢北髮）
- 相續解脫地波羅密了義經（半卷　南敢北髮）
- 相續解脫如來所作隨順處了義經（半卷　南敢北髮）

○佛說佛地經（八紙）　行

◎金光明最勝王經（十卷）　場　

- ○金光明經（四卷　南食北化）

※合部金光明經（八卷　南食北被）

- 莊嚴菩提心經（六紙欠　南邇北壹）
- 大方廣菩薩十地經（六紙半　南邇北壹）
- ○毗沙門天王經（四紙半　南不北凊）
- ◎菩薩投身飼虎起塔因緣經（十紙餘　南賢北悲）

◎無所有菩薩經（四卷）　絲

※諸佛要集經（二卷　南彼北靡）

○不思議光菩薩所說經（一卷　南罔北短）

○央掘魔羅經（四卷）　悲

○思益梵天所問經（四卷　南五北傷）　（卷七）

- 持心梵天所問經（四卷　南五北慕）
- △勝思惟梵天所問經（六卷　南大北傷）

○佛說大乘同性經（二卷　南大北慕）

- △佛說證契大乘經（二卷　南常北慕）

○諸法無行經（二卷　南傷北常）

- 諸法本無經（三卷　南傷北五）
- 佛說大乘隨轉宣諸法經（三卷今作一卷　南言北之）

◎大乘理趣六波羅密多經（十卷　南若北馨）

○大乘本生心地觀經（八卷　南之北興）

◎大乘徧照光明藏無字法門經（五紙餘　南男北潔）

- 無字寶篋經（五紙）　潔
- ○大乘離文字普光明藏經（四紙）　潔

○佛說大乘入諸佛境界智光明莊嚴經（五卷南作三卷北作二卷　南言北之）

- △如來莊嚴智慧光明入一切佛境界經（二卷　南慕北男）
- 度一切諸佛境界智嚴經（半卷　南慕北推）

○大方等如來藏經（九紙半　南忘北彼）

△十住斷結經（十四卷今作十二卷）　談彼

△菩薩瓔珞經（十三卷今作二十卷　南短靡北詩讚）

○佛說華手經（十卷　南欲難北欲）

○佛說寶雨經（十卷　南身北此）　（卷八）

- △佛說寶雲經（七卷　南此北身）
- ※佛說除葢障菩薩所問經（二十卷南作十卷北作八卷　南盛北溫）

○法集經（六卷）　難

※觀察諸法行經（四卷）　器

◎佛說未曾有正法經（六卷今作三卷　南凊北深）

- 佛說阿闍世王經（二卷）　惟
- 普超三昧經（四卷）　毀
- 佛說放鉢經（一卷）　毀

○大樹緊那羅王所問經（四卷　南恭北五）

- 伅真陀羅所問寶如來三昧經（三卷　南場北五）

△三昧弘道廣顯定意經（四卷）　絲

△佛說海龍王經（四卷　南彼北景）

○佛說轉女身經（一卷）　男

- 佛說無垢賢女經（三紙欠）　潔
- 佛說腹中女聽經（二紙半）　潔

○大方廣如來秘藏經（二卷北作一卷）　染

○持世經（四卷　南四北常）

- 持人菩薩所問經（四卷　南四北常）

○大方廣寶篋經（二卷　南敢北恭）

- 佛說文殊師利現寶藏經（二卷　南敢北恭）

○佛說樂瓔珞莊嚴方便經（一卷）　潔

- 順權方便經（二卷）　潔

○大莊嚴法門經（二卷　南慕北毀）

- 佛說大淨法門品經（一卷　南慕北毀）

○佛說大威燈光仙人問疑經（一卷）　貞

- 佛說第一義法勝經（一卷）　貞

○有德女所問大乘經（三紙半　南賢北莫）

- 梵女首意經（四紙餘）　莫

○佛說大乘流轉諸有經（二紙）　維

- ※大方等脩多羅王經（二紙半　南才北良）


- 佛說轉有經（一紙半　南效北良）

◎佛說長者女菴提遮師子吼了義經（六紙欠　南賢北信）

○外道問聖大乘法無我義經（二紙半　南盡北則）

○佛說大乘智印經（五卷今作二卷　南言北之）

- 佛說慧印三昧經（一卷　南傷北才）
- △佛說如來智印經（一卷　南傷北才）

◎佛說不增不減經（五紙半）　維

△佛說入無分別法門經（四紙　南斯北夙）

○力莊嚴三昧經（三卷今作卷半　南長北信）

△佛說無極寶三昧經（二卷　南傷北才）

- 寶如來三昧經（二卷　南慕北方）

◎佛說金剛三昧本性清淨不壞不滅經（七紙欠　南賢北信）

○寂照神變三摩地經（一卷）　維

○大方廣師子吼經（四紙餘　南男北良）　（卷九）

- 佛說如來師子吼經（五紙　南男北良）

◎出生菩提心經（十一紙半　南行北羊）

- ○佛說發菩提心破諸魔經（上下合卷　南凊北薄）

○文殊師利問菩提經（六紙餘）　男

- 伽耶山頂經（九紙）　男
- 佛說象頭精舍經（八紙餘）　男
- ○大乘伽耶山頂經（七紙餘）　男

○佛說文殊尸利行經（七紙半　南效北良）

- △佛說文殊師利巡行經（七紙欠　南效北良）

※佛說大乘善見變化文殊師利問法經（五紙餘　南力北忠）

◎佛說大乘不思議神通境界經（三卷今作二卷　南凊北薄）

◎商主天子所問經（一卷）　維

※佛說魔逆經（一卷）　維

※超日明三昧經（二卷　南罔北短）

※須真天子經（二卷　南罔北短）

※成具光明定意經（一卷　南忘北彼）

○悲華經（十卷）　及

- ※大乘大悲芬陀利經（八卷　南賴北敢）


○方廣大莊嚴經（十二卷　南化北四大）

- 普曜經（八卷　南被北大）

※大方便佛報恩經（七卷）　墨

○菩薩本行經（三卷）　墨

○佛說金色王經（七紙　南忘北短）

△六度集經（八卷）　萬

- 太子須大拏經（一卷　南潔北才）
- 菩薩睒子經（六紙欠）　潔
- 佛說睒子經（五紙）　潔
- 太子慕魄經（五紙欠）　潔
- 佛說太子沐魄經（二紙半）　潔
- 佛說九色鹿經（二紙欠）　潔

◎佛說長壽王經（四紙餘　南賢北羊）

○佛說鹿母經（七紙）　維

○佛說大意經（四紙半）　維

○佛說前世三轉經（六紙　南效北良）

- 佛說銀色女經（六紙餘　南效北良）

△過去佛分衛經（一紙餘　南賢北景）

※佛說妙色王因緣經（三紙欠　南賢北景）

※佛說月明菩薩經（三紙欠）　維

○佛說頂生王因緣經（六卷今作二卷　南言北之）

※佛說賴吒和羅所問德光太子經（一卷）　維

△如來獨證自誓三昧經（六紙餘　南才北良）

- ※佛說自誓三昧經（七紙欠　南效北良）

△佛昇忉利天為母說法經（三卷）　身

- 道神足無極變化經（四卷　南蓋北方）

◎佛說盂蘭盆經（一紙半　南才北知）

- 佛說報恩奉盆經（一紙欠　南才北知）

◎佛說巨力長者所問大乘經（上中下同卷　南取北斯）

◎佛說德護長者經（二卷　南男北潔）

- △佛說月光童子經（七紙半）　潔

- ※佛說申日兒本經（二紙欠）　潔


○佛說勝軍王所問經（五紙半　南淵北斯）

- 佛說諫王經（三紙餘）　才
- ○如來示教勝軍王經（六紙餘）　才
- ○佛為勝光天子說王法經（五紙半）　才

○佛為優填王說王法正論經（七紙餘　南思北之）

○佛說薩羅國經（三紙　南賢北信）

※佛說阿闍世王受決經（三紙半欠　南效北良）

- 採華違王上佛受決經（二紙欠　南效北良）

○佛說差摩婆帝受記經（三紙　南賢北景）

※佛說賢首經（二紙半）　維

○佛說堅固女經（五紙餘）　維

○佛說心明經（二紙半）　維

※佛說金耀童子經（七紙欠）　力

○佛說逝童子經（二紙半）　潔

- △佛說長者子制經（三紙餘）　潔
- 佛說菩薩逝經（三紙餘　南男北潔）

※佛說龍施女經（二紙欠　南效北知）

- △佛說龍施菩薩本起經（三紙半　南效北知）

○佛說長者法志妻經（三紙欠　南賢北信）

○佛說乳光佛經（五紙半）　潔

- 佛說犢子經（一紙半）　潔

○佛說樹提伽經（二紙半　南賢北羊）

※寶授菩薩菩提行經（十紙欠　南興北深）

※演道俗業經（九紙　南忘北信）

○優婆夷淨行法門經（二卷　南賢北行）

○菩薩道樹經（十二紙　南忘北彼）

○菩薩生地經（二紙半　南忘北彼）

○佛說緣起聖道經（四紙欠　南效北良）　（卷十）

- 佛說貝多樹下思惟十二因緣經（三紙半　南效北良）
- ○佛說舊城喻經（四紙餘　南興北臨）

○分別緣起初勝法門經（上下合卷　南敢北賴）

- 佛說緣生初勝分法本經（上下合卷　南敢北賴）

◎大乘舍黎娑擔摩經（六紙　南履北臨）

- 佛說了本生死經（四紙　南效北良）
- ○佛說稻稈經（六紙欠　南效北良）
- ○慈氏菩薩所說大乘緣生稻稈喻經（六紙半　南流北興）

○佛說法身經（三紙半　南興北深）

○佛說十號經（二紙　南命北盡）

○稱讚大乘功德經（四紙餘　南效北良）

- △妙法決定業障經（三紙　南效北良）

○佛說大乘四法經（一紙欠　南效北良）

- 佛說菩薩修行四法經（一紙欠　南效北良）

◎大乘四法經（七紙半）　維

○佛說大乘百福相經（六紙餘　南男北良）

- 佛說大乘百福莊嚴相經（七紙半　南效北良）

- ○佛說妙吉祥菩薩所問大乘法螺經（五紙餘　南思北斯）


◎大乘造像功德經（上下合卷　南羔北知）

△佛說造立形像福報經（三紙餘　南才北知）

- 佛說作佛形像經（二紙　南效北知）

○佛說造塔功德經（二紙）　維

○佛說右遶佛塔功德經（二紙餘　南賢北景）

◎佛說樓閣正法甘露鼓經（三紙半　南力北忠）

◎無上依經（二卷　南效北良）

- 佛說未曾有經（三紙欠　南男北良）
- 佛說甚稀有經（四紙半　南男北良）

○佛說諸法勇王經（一卷）　潔

- 一切法高王經（一卷）　貞
- 諸法最上王經（一卷　南維北行）

○佛說施燈功德經（一卷）　難

◎浴像功德經（三紙餘　南才北知）

- 佛說灌佛經（一紙半　南才北知）
- ※佛說灌洗佛經（三紙餘　南才北知）
- ○佛說浴像功德經（二紙半　南才北知）

△佛說菩薩行五十緣身經（四紙半　南忘北短）

※佛說內藏百寶經（六紙餘　南莫北短）

※佛說最無比經（八紙欠　南效北良）

- △佛說希有較量功德經（五紙　南效北良）

※文殊師利問菩薩署經（一卷　南詩北率）

△佛說明度五十校計經（二卷）　絲

○入定不定印經（一卷　南髮北被）

- △不必定入定入印經（一卷　南髮北被）

○佛說謗佛經（六紙欠）　男

- △佛說決定總持經（七紙半）　男

○佛說象腋經（一卷）　慕

- 佛說無所希望經（一卷）　慕

※佛說甚深大迴向經（四紙欠　南賢北景）

※佛說大方廣未曾有經善巧方便品（四紙欠　南淵北斯）

※佛說十二頭陀經（四紙半　南賢北羊）

△佛說四輩經（二紙半　南賢北景）

※佛說三品弟子經（二紙餘　南賢北景）

※佛說四不可得經（四紙餘　南莫北短）

△佛說佛印三昧經（二紙半　南行北羊））

○佛語法門經（三紙　南忘北短）

※佛說法常住經（一紙　南賢北羊）

○佛說罪業報應教化地獄經（五紙餘　南尺北敬）

○佛說辯意長者子所問經（八紙餘）　當

※佛說大自在天子因地經（六紙半　南命北盡）

○佛說尊那經（五紙半　南夙北臨）

△佛說弟子死復生經（五紙）　當

※佛說七女經（五紙半　南尺北敬）

○佛說懈怠耕者經（一紙）　當

○大法炬陀羅尼經（二十卷）　使可

△大威德陀羅尼經（二十卷北作十六卷）　覆器

○尊勝菩薩所問一切諸法入無量法門陀羅尼經（一卷　南莫北罔）

- 佛說無崖際總持法門經（一卷　南莫北罔）

○金剛場陀羅尼經（一卷　南莫北罔）

- 金剛上味陀羅尼經（一卷　南莫北罔）

已上六經雖有陀羅尼咒。而無壇法。故屬顯說。