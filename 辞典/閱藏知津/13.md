## 閱藏知津卷第十三

北天目沙門釋智旭　彙輯

### 【大乘經藏　方等部第二之十二】

#### 佛說華積樓閣陀羅尼經（三紙欠　南臨北命）

宋北印土沙門施護譯

佛在阿耨達龍王宮。師子遊戲菩薩問佛功德。及供養佛功德。佛為分別。並說勸持。

華積陀羅尼神咒經（二紙餘　南莫北能）

吳月支國優婆塞支謙譯

師子奮迅菩薩所問經（二紙　南莫北能）

附東晉錄

佛說華聚陀羅尼咒經（二紙餘　南莫北能）

附東晉錄

三經並與前同

#### 拔濟苦難陀羅尼經（一紙半　一名勝福往生淨土經）行

唐大慈恩寺沙門釋玄奘譯

佛在逝多林。不可說莊嚴菩薩請問救濟苦眾生法。佛為說不動如來。滅惡趣王如來。二咒。

#### 佛母大孔雀明王經（三卷　南改北知）

唐北天竺沙門大廣智不空譯

佛在祇園。莎底苾蒭為眾破薪。被黑蛇螫。苦痛之極。阿難白佛求救。佛為說孔雀咒。並諸神諸天諸佛菩薩名。及神咒。救之。與今流通本同。

佛說孔雀王咒經（二卷　南必北過）

蕭梁扶南國沙門僧伽婆羅譯

與前經同。而稍略。
○佛說大孔雀咒王經（三卷　南改北知）

唐大薦福寺沙門釋義淨譯

亦與前同。而華梵音聲稍別。
佛說大孔雀王神咒經（四紙欠　南必北過）

東晉西域沙門帛尸梨蜜多羅譯

佛說大孔雀王雜神咒經（十二紙半　南必北過）

東晉西域沙門帛尸梨蜜多羅重譯

大金色孔雀王咒經（一卷　南必北過）

姚秦北天竺沙門鳩摩羅什譯

已上三經。皆即前經中之少分。

佛說大孔雀明王畫像壇場儀軌（四紙餘　南學北杜）

唐北天竺沙門大廣智不空譯

應與前經並流通

#### 菩提場莊嚴陀羅尼經（一卷）　不

唐北天竺沙門大廣智不空譯

佛住廣博大園。因毗鈕達多婆羅門求子。為說陀羅尼。種值一切善根。能滿一切意願。

#### 佛說大乘聖無量壽決定光明王如來陀羅尼經（五紙　南竭北力）

宋中印土沙門法天譯

佛向妙吉祥菩薩說。西方無量壽佛陀羅尼。能增壽命。得大利益。

#### 佛說無能勝旛王如來莊嚴陀羅尼經（三紙　南竭北忠）

宋北印土沙門施護譯

佛在忉利天宮。帝釋與脩羅戰敗。請問於佛。佛為說咒。書此陀羅尼置旌旗上。一切怨敵。無能勝者。

#### 佛說聖莊嚴陀羅尼經（上下合卷　南臨北命）

宋北印土沙門施護譯

佛在迦毗羅城。羅睺童子臥時。被惡羅剎所嬈。佛為說咒護之。又說結界陀羅尼。慈氏。梵王。亦各說咒。佛更勅一切天龍鬼神。各說自明。

○佛說寶帶陀羅尼經（八紙欠　南斯北夙）

宋北印土沙門施護譯

與上經同

#### 大吉義神咒經（二卷）行

元魏昭玄統沙門釋曇曜譯

先說歸命燒香請三寶及天龍各各咒法。次明天阿脩羅共戰。帝釋軍敗。請救於佛。佛為說大結界咒。次有一切天龍鬼神。次第助佛說咒。既說咒已。佛乃說持所辦之法。

#### 金剛光燄止風雨陀羅尼經（一卷　南羊北維）　

唐南印度沙門菩提流志譯

佛。及大身孽嚕荼。並諸天王。各說調伏惡龍止風雨法。

#### 佛說聖多羅菩薩經（五紙欠　南興北深）

宋中印土沙門法賢譯

佛在香醉山。為五髻乾闥婆王。說聖多羅菩薩咒。及頌讚持者得生極樂國。

#### 聖觀自在菩薩一百八名經（四紙餘　南盡北則）

宋中印土沙門天息災譯

佛在補怛洛迦山說。持者亦生極樂世界。

#### 毗俱胝菩薩一百八名經（三紙餘　南盡北則）

宋中印土沙門法天譯

佛說菩薩一百八名咒。持者得生極樂世界。

#### 佛說大吉祥陀羅尼經（一紙　南興北深）

宋中印土沙門法賢譯

佛在蘇珂嚩帝佛剎。觀自在菩薩請說神咒。令眾生獲大富貴。

#### 佛說大吉祥天女十二契一百八名無垢大乘經（六紙餘　南流北興）

唐北天竺沙門大廣智不空譯

佛住安樂世界向無畏觀自在菩薩。說三十八吉祥如來名號。及十二契一百八名垢讚歎真言。

#### 佛說大吉祥天女十二名號經（一紙餘　南流北興）

唐北天竺沙門大廣智不空譯

佛住極樂世界。為觀自在菩薩說此咒。能除貧窮一切不祥。

#### 大乘八大曼拏羅經（一紙半　南夙北臨）

宋中印土沙門法賢譯

佛在補陀落迦山。寶藏月光菩薩請說。先於中心安佛。次安八大菩薩。所謂觀自在。慈氏。虛空藏。普賢。金剛手。曼殊室哩。除蓋障。地藏。共有九咒。

○佛說八大菩薩曼荼羅經　（二紙半　南淵北斯）

唐北天竺沙門大廣智不空譯

與上經同。而後有八大菩薩讚。

#### 無垢淨光大陀羅尼經（一卷　南莫北彼）

唐睹貨邏國沙門彌陀山等譯

佛在迦毗羅城精舍。劫比羅戰荼婆羅門七日後當命終。有善相師答之。因恐懼來見佛。佛勅令修理古塔。念誦神咒。增長命根。生極樂國。乃至成佛。遂廣說塔及咒法。

#### 聖佛母小字般若波羅密多經（三紙欠　南竭北忠）

宋中印土沙門天息災譯

佛在鷲峰山。聖觀自在菩薩請佛說此小字般若真言。復說勝妙般若波羅密多陀羅尼。

#### 諸佛心印陀羅尼經（一紙半　南盡北則）

宋中印土沙門法天譯

佛在兜率天。說二咒。聞者不生魔界。速證菩提。

○諸佛心陀羅尼經（二紙餘）行

唐大慈恩寺沙門釋玄奘譯

佛於如來境為菩薩說。彙門云。與上經同。

#### 消除一切閃電障難隨求如意陀羅尼經（三紙半）忠

宋北印土沙門施護譯

佛在舍衛國。向阿難說四方電名。並說神咒。觀自在。金剛手。梵王。帝釋。四王亦各說咒。佛又勅龍王等而說一咒。

○佛說如意摩尼陀羅尼經（三紙　南盡北則）

宋北印土沙門施護譯

與上經同

#### 虛空藏菩薩問七佛陀羅尼經（一卷　南莫北罔）

附梁錄

佛在雞羅莎山頂。一比丘為惡病所持。一比丘為惡鬼所持。虛空藏菩薩請佛哀救。佛現神力。七佛皆於空中。各說一咒。

如來方便善巧咒經（八紙半　南莫北罔）

隋北天竺沙門闍那崛多譯

與上經同

⊙聖虛空藏菩薩陀羅尼經（六紙餘　南力北忠）

宋中印土沙門法天譯

二比丘裸形叫喚。虛空藏問佛。佛召七佛各說一咒。虛空藏亦說一咒。亦與上經同。

#### 佛說救拔燄口餓鬼陀羅尼經（三紙餘　南淵北斯）

唐北天竺沙門大廣智不空譯

佛在尼拘律園。阿難獨居。念所受法。於夜三更。見燄口餓鬼。怖而問佛。佛為說無量威德自在光明勝妙力陀羅尼。即今變食真言。並說多寶。妙色身。廣博身。離怖畏。四如來名。若施鬼等。持七徧。施仙等。持二七徧。供三寶持二十一徧。燄口法始於此。

○佛說救面然餓鬼陀羅尼神咒經（三紙半　南行北念）

唐于闐國沙門實叉難陀譯

與上經同。而無四佛名號。

#### 佛說甘露經陀羅尼（七行　南行北念）

唐于闐國沙門實叉難陀譯

即今施甘露真言

#### 瑜伽集要救阿難陀羅尼燄口儀軌經（一卷　南止北斯）

唐北天竺沙門大廣智不空譯

有啟請法。破地獄印咒各一。召餓鬼印咒各一。召罪印咒各一。摧罪印咒各一。淨業印咒各一。懺悔印咒各一。甘露印咒各一。開咽印咒各一。七如來名號。歸依三寶。發菩提心。印咒各一。受三昧耶戒印咒各一。施食印一。咒二。普供養印咒各一。奉送印咒各一。今時施食。決宜依此行持。

#### 佛說延壽妙門陀羅尼經（六紙餘　南興北深）

宋中印土沙門法賢譯

佛在成正覺地。金剛手菩薩請說妙咒。佛放眉光。集十方佛讚助。及明二十功德。

○護命法門神咒經（九紙半　南莫北罔）

唐南印度沙門菩提流志譯

與上經同。而明二十功德之後。金剛手菩薩。梵王。帝釋。四王。鬼子母。藥叉。金剛手。大自在天子。童子軍將。月光天子。聖觀自在。慈氏菩薩。雪山大藥叉。金剛商羯羅天女。金剛軍。金剛使者。各說神咒。佛普伸右手而讚印之。

善法方便陀羅尼經（五紙餘　南莫北罔）

附東晉錄

金剛祕密善門陀羅尼經（四紙半　南莫北罔）

附東晉錄

二經並與上同。而助咒少。

#### 佛說七俱胝佛母準提大明陀羅尼經（並念誦觀行等法共十四紙　南改北莫）

唐南天竺沙門金剛智譯

佛在祇園。愍念未來眾生。說過去七俱胝準提如來等佛母準提陀羅尼。

⊙佛說七俱胝佛母心大準提陀羅尼經（三紙　南改北莫）

唐中印度沙門地婆訶羅譯

○七俱胝佛母所說準提陀羅尼經（一卷　南淵北莫）

唐北天竺沙門大廣智不空譯

二經並與上同。而地婆譯。缺觀行法。

#### 佛說慈氏菩薩誓願陀羅尼經（一紙欠　南夙北臨）

宋中印土沙門法天譯

佛為慈氏說咒。慈氏立誓拔苦。受記。

#### 百千印陀羅尼經（一紙餘）行

唐于闐國沙門實叉難陀譯

共有三咒。應書供塔中。

#### 六字大陀羅尼咒經（一紙欠）行

附梁錄 

亦是為救阿難故說

#### 六字咒王經（四紙餘　南莫北能）

附東晉錄

因旃陀羅女厭惑阿難。說此破之。

六字神咒王經（六紙　南莫北能）

附梁錄

與上經同。而咒稍多

#### 佛說聖六字大明王陀羅尼經（一紙半　南臨北命）

宋北印土沙門施護譯

佛在給孤獨園。為阿難說二咒

#### 佛說大護明大陀羅尼經（五紙　南力北忠）

宋中印土沙門法天譯

佛在沒哩際疏聚落。往吠舍離城說咒。為除災難。

#### 聖六字增壽大明陀羅尼經（一紙半　南履北臨）

宋北印土沙門施護譯

佛在祇園。阿難有病。佛詣彼說咒救之。

#### 佛說療痔病經（一紙）當

唐大薦福寺沙門釋義淨譯

共有二咒

#### 佛說善樂長者經（二紙半　南興北深）

宋中印土沙門法賢譯

佛在迦毗羅城。為長者說清淨眼祕密大神咒。治其眼病。

佛說能淨一切眼疾病陀羅尼經（一紙餘　南淵北斯）

唐北天竺沙門大廣智不空譯

與上經同

#### 佛說蓮華眼陀羅尼經（一紙欠　南盡北則）

宋北印土沙門施護譯

能除六根病。得六根清淨

#### 佛說寶生陀羅尼經（一紙欠　南命北盡）

宋北印土沙門施護譯

持誦者。滅一切罪。得天眼清淨。

#### 佛說尊勝大明王經（三紙欠　南命北則）

宋北印土沙門施護譯

佛為阿難說咒。亦是過去七俱胝佛所說。

#### 佛說金身陀羅尼經（二紙 南斯北夙）

宋北印土沙門施護譯

說咒。亦說功用。

#### 佛說持世陀羅尼經（三紙餘）行

唐大慈恩寺沙門釋玄奘譯

佛在建磔迦林。妙月長者請問除貧。愈病。滅罪。安危之法。佛為說陀羅尼。

⊙佛說雨寶陀羅尼經（四紙欠　南流北興）

唐北天竺沙門大廣智不空譯

△佛說大乘聖吉祥持世陀羅尼經（七紙　南竭北力）

宋中印土沙門法天譯

二經並與上同

#### 聖持世陀羅尼經（六紙半　南忠北則）

宋北印土沙門施護譯

先說持法。次說諸咒。諸印。

#### 佛說聖大總持王經（三紙半　南命北則）

宋北印土沙門施護譯

佛在祗園。為阿難說四咒。能知七生。十四生。二十一生。及倍倍生事。

#### 佛說宿命智陀羅尼經（半紙　南夙北臨）

宋中印土沙門法賢譯

持者能知宿命。

#### 佛說鉢蘭那賒嚩哩大陀羅尼經（二紙　南夙北臨）

宋中印土沙門法賢譯

除惡魔鬼神。及消除災害疾疫。

#### 佛說俱枳羅陀羅尼經（一紙餘　南夙北臨）

宋中印土沙門法賢譯

佛在祇園。為阿難說。

#### 佛說妙色陀羅尼經（一紙欠　南夙北臨）

宋中印土沙門法賢譯

可誦之。出生飲食。施鬼神。

#### 佛說大七寶陀羅尼經（半紙）行

附梁錄

以七佛功德。令眾生除怖畏。

#### 佛說栴檀香身陀羅尼經（一紙餘　南夙北臨）

宋中印土沙門法賢譯

誦者。得見觀自在菩薩。亦治惡癩瘡癬。

#### 佛說無畏陀羅尼經（二紙欠　南思北之）

宋中印土沙門法賢譯

佛為比丘眾說

#### 佛說施一切無畏陀羅尼經（二紙欠　南思北斯）

宋北印土沙門施護等譯

佛為帝釋天主說

#### 佛說熾盛光大威德消災吉祥陀羅尼經（一紙半　南思北之）

唐北天竺沙門大廣智不空譯

即流通消災經本

佛說大威德金輪佛頂熾盛光如來消除一切災難陀羅尼經（二紙餘　南思北之）

唐代失譯人名

與上經同。而有九曜真言。

#### 佛說持明藏八大總持王經（五紙餘　南命北則）

宋北印土沙門施護譯

共說十咒

#### 佛說六門陀羅尼經（一紙）行

唐大慈恩寺沙門釋玄奘譯

佛在淨居天上說咒。持者速證菩提。

#### 佛說善夜經（三紙）行

唐大薦福寺沙門釋義淨譯

栴檀天子覺悟比丘。令其問佛。佛為說經。並三咒。

#### 勝幢臂印陀羅尼經（一紙半　南得北莫）

唐大慈恩寺沙門釋玄奘譯

因大梵王。及觀世音請問。故說此咒。持者更不受惡趣生。

妙臂印幢陀羅尼經（一紙餘　南得北莫）

唐于闐國沙門實叉難陀譯

與上經同

#### 佛說普賢菩薩陀羅尼經（二紙餘　南命北盡）

宋中印土沙門法天譯

普賢菩薩入三昧。一切佛摩頂讚之。乃放光說咒。

#### 佛說十八臂陀羅尼經（一紙　南夙北臨）

宋中印土沙門法賢譯

為阿難說。持者。消滅根本罪業。積集無量功德。

#### 佛說勝旛瓔珞陀羅尼經（二紙　南臨北命）

宋北印土沙門施護譯

佛在喜樂山頂天宮。不遠仙人住處。因大梵王啟請。說咒拔罪。

#### 佛說滅除五逆罪大陀羅尼經（一紙欠　南夙北臨）

宋中印土沙門法賢譯

為阿難說

#### 佛說洛叉陀羅尼經（一紙餘　南夙北臨）

宋中印土沙門法賢譯

持此咒。如持洛叉佛無異。

#### 佛說無量功德陀羅尼經（一紙欠　南夙北臨）

宋中印土沙門法賢譯

持一洛叉。得見慈氏。持二洛叉。得見觀自在。持三洛叉。得見無量壽佛。

佛說拔除罪障咒王經（二紙欠）行

唐大薦福寺沙門釋義淨譯

佛於淨居天上。說諸咒法。曼殊菩薩曲為不信之人求救濟法。佛為說此一大咒王。

#### 佛說一切法功德莊嚴王經（十三紙餘）行

唐大薦福寺沙門釋義淨譯

佛在竹林。入能斷惑離垢三昧。大地震動。大眾雲集。執金剛請說此經。三止之後。乃說二種四法。觀世音菩薩讚此法門。法師。及供養者。當生極樂。次說妙陀羅尼。及說壇儀。

#### 莊嚴王陀羅尼經（三紙）行

唐大薦福寺沙門釋義淨譯

佛在布怛落迦山。為觀世音妙吉祥二大菩薩。說往昔所持妙咒。持者。當生極樂國。及得無量功德。即時大地震動。佛乃說咒。並說持法。

#### 八名普密陀羅尼經（一紙半）行

唐大慈恩寺沙門釋玄奘譯

佛為金剛手菩薩。說易成無損之咒。

佛說祕密八名陀羅尼經（一紙半　南興北深）

宋中印土沙門法賢譯

與上經同

#### 佛說如意寶總持王經（二紙餘　南命北則）

宋北印土沙門施護譯

佛在睹史多天宮。妙住菩薩請問。有善男子一心受持此如意寶總持章句。何因不見不聞去來現在世尊。佛言。以住福業故。又疑未斷故。此雖受持。而非受持。住有為心。無善巧智。無方便故。若能心無疑惑。決定專注。是則名為真實持者。

此經雖不說神咒。乃持神咒者之總訣也。

#### 佛說一向出生菩薩經（一卷　南改北莫）

隋北天竺沙門闍那崛多譯

佛將入涅槃。勅目連集一切聲聞緣覺。又勅菩薩集十方菩薩。舍利弗請說法。為說陀羅尼。及修行種種四法。亦說過去然燈佛。阿彌陀佛。聞法得菩提事。

佛說無量門微密持經（半卷　南罔北莫）

吳月支國優婆塞支謙譯

咒譯作華言

△佛說出生無量門持經（半卷　南罔北莫）

東晉迦維羅衛國沙門佛陀跋陀羅譯

咒亦譯作華言

阿難陀目佉尼訶離陀鄰尼經（九紙餘　南得北莫）

元魏北天竺沙門佛陀扇多譯

華梵雙具。止有四十八句。

阿難陀目佉尼訶離陀經（九紙　南得北莫）

劉宋中天竺沙門求那跋陀羅譯

止有華言四十八句

佛說無量門破魔陀羅尼經（十紙欠　南得北莫）

劉宋天竺沙門功德直共玄暢譯

舍利弗陀羅尼經（七紙半　南得北莫）

蕭梁扶南國沙門僧伽婆羅譯

○出生無邊門陀羅尼經（十三紙餘　南得北莫）

唐于闐國沙門釋智嚴譯

咒有八十九句

○佛說出生無邊門陀羅尼經（十紙　南流北興）

唐北天竺沙門大廣智不空譯

已上八經。並與前同本