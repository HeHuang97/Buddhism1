## 閱藏知津卷第四十四

北天目沙門釋智旭　彙輯

### 【雜藏　此方撰述第二之三】

#### 【十一護教】

##### 弘明集（十四卷　南車駕北八縣）

梁釋僧佑撰

牟子理惑論三十七篇。正誣論（未詳作者）。宗炳明佛論。一名神不滅論。孫綽喻道論。宗居士炳答何承天書難白黑論。顏光祿延之難何承天達性論。羅君章更生論。鄭道子神不滅論。遠法師沙門不拜王者論五篇。遠法師答何鎮南難沙門袒服論。遠法師答桓玄明報應論。遠法師三報論。道恆法師釋駁論。明僧紹正二教論。周剡顒難張長史融門論。謝鎮之折夷夏論。朱昭之難夷夏論。朱廣之諮夷夏論。慧通法師駁夷夏論。僧愍法師戎華論。玄光法師辯惑論。記室劉勰滅惑論。僧順法師析三破論。大樑皇帝立神明成佛義記。並吳興沈績作序注。　蕭琛難範縝神滅論。曹思文難範縝神滅論。並二啟詔答。大樑皇帝勅答臣下神滅論。莊嚴寺法雲法師。與公王朝貴書。並公王朝貴六十二人答。何令尚之。答宋文皇帝讚揚佛教事。高明二法師。答李交州淼難佛不見形事（並李書）。司徒文宣王書。與孔中丞稚珪釋疑惑。並箋答。恆標二公。答姚主勸罷道書（並書）。　僧〔(丰\*力)/石〕。僧遷。鳩摩。答姚主奏（並書）。　遠法師答桓玄勸罷道書（並書）。　釋僧巖答劉青州勸還俗書（並劉答往返六首）。習鑿齒與釋道安書。譙王書論孔釋。張新安答。鄭道子與禪師書論踞食。范伯倫書與王司徒論踞食。義法師答范伯倫書（並範重答）。范伯倫與生觀二法師書。范伯倫踞食表。並詔往返四首。晉尚書何充等。執沙門不應敬王者奏三首。並詔二首。桓玄與八座書。論道人敬王事。並八座答。桓玄與王令書論敬王事。並王令答。往返八首。廬山遠法師。答桓玄論沙門不應敬王者書一首（並桓玄書二首）。　桓玄詔沙門不復敬天子。並卞嗣之等答。往返五首。遠法師與桓玄論料簡沙門書一首（並桓玄教一首）。支道林法師。與桓玄論州符求沙門名籍書一首。天保寺釋道盛。啟齊武帝論檢試僧事。嘉賓奉法要。顏延之庭詰二章。王該日燭。竺道爽檄泰山文。釋智靜檄魔文。釋寶林破魔露布文。釋僧佑弘明論。

##### 廣弘明集（三十卷南作三十三卷北作四十卷　南駕至策北家至兵）

唐終南山釋道宣撰

歸正篇第一。始商太宰問孔子聖人。終釋彥悰通極論。凡十五篇。辨惑篇第二。始魏陳思王辨道論。終唐李師政內德論。凡十八篇。佛德篇第三。始支道林佛像讚。終舍利感應記。凡六十餘首。法義篇第四。始晉戴安公釋疑論。終釋明濬答博士柳宣書。凡七十餘首。僧行篇第五。始東晉丘道護支曇諦誄。終百官駁儀表啟狀等。及詔所親表啟論等。凡五十餘首。慈濟篇第六。始沈休文究竟慈悲論。終梁武帝斷酒肉文。凡五首。戒功篇第七。始遠公與劉遺民書。終南齊文宣公淨行法門。凡十首（淨住子淨行法門。始皇覺辨德門第一。終發願莊嚴門第三十一。即慈悲懺之所宗也）。啟褔篇第八。始諸帝與太山朗法師書。終唐太子西明寺鐘銘。凡四十餘首。悔罪篇第九。始梁簡文謝勅為建涅槃懺啟。終梁陳皇帝依經悔過文。凡十五首。統歸篇第十。梁武帝淨業賦。並序。梁高祖孝思賦。梁宣帝遊七山寺賦。梁王錫宿山寺賦。魏高允鹿苑賦。李顒大乘賦。並序。釋慧命詳玄賦。蕭子雲玄圃園講賦。釋真觀夢賦。江淹傷愛子賦。無為論。釋道安檄魔文。魔主報檄。破魔露布文。平魔赦文。平心露布文。晉沙門支道林讚佛詩八首。終宣法師秋日遊東山寺尋硃曇二法師一首。凡一百五十八首。

##### 集古今佛道論衡實錄（四卷　南給北壁）

唐終南山釋道宣撰

後漢隆法道士表請角試事第一。乃至唐天子在司成宣範義頵宅難莊易義第三十三。皆辨釋老優劣事。

##### 續集古今佛道論衡（一卷　南給北壁）

唐沙門智昇撰

西域天竺國事。出後漢列傳七十八。

##### 集神州塔寺三寶感通錄（三卷北作四卷　南兵北富）

唐麟德元年終南山釋道宣撰

初明舍利表塔。共緣二十。第二靈像垂降。共緣五十。第三引聖寺。瑞經。神僧。聖寺十二。瑞經三十八。神僧三十。

##### 集沙門不應拜俗等事（六卷　有太原王隱容字少微序　南冠北縣）

唐弘福寺沙門釋彥悰纂錄

故事篇第一上。共十八首。故事篇下。共十四首。聖朝議不拜篇第二上下。聖朝議拜篇第三上。各有彈詞。議拜篇下。結成不拜。

##### 破邪論（二卷　有虞秘書序及上殿下啟　南冠北微）

唐沙門釋法琳撰

廣破傅奕邪說

##### 辯正論（八卷北作九卷　有陳子良序　南陪北旦）

唐沙門釋法琳撰　東宮學士陳子良注

三教治道篇第一上下。十代奉佛篇第二上下。佛道先後篇第三。釋李師資篇第四。十喻篇第五。答傅道士十異。九箴篇第六。答外九迷論。　氣為道本篇第七。信毀交報篇第八。品藻眾書篇第九。儒推孝經。佛備眾典。出道偽謬篇第十。略明八謬。歷世相承篇第十一。略辨九事。歸心有地篇第十二。引梁武帝捨道勅文。及蕭綸等受菩薩戒啟。後有法琳與尚書右僕射蔡國公書。

##### 十門辯惑論（二卷　南冠北微）

唐興善寺沙門釋復禮撰

通力上感門一。應形俯化門二。淨穢土別門三。迷悟見殊門四。顯實得記門五。反經讚道門六。觀業救捨門七。隨教抑揚門八。化佛隱顯門九。聖王興替門十。答太子文學權無二釋典稽疑。

##### 甄正論（三卷　南輦北微）

唐佛授記寺沙門玄嶷撰

廣破靈寶等經。天尊等名之偽。

##### 護法論（一卷　南營北旦）

宋無盡居士張商英述

廣破歐陽修謗佛邪說。申明佛理。後附李長者昭化院記。及徐師川跋。鄭德輿後序。

##### 鐔津文集（二十卷）　孟軻

宋明教禪師契嵩撰

初一卷。目錄。並行業記。前三卷。即輔教篇重出。第四卷。皇極論。及中庸解五篇。第五至第七卷。論原四十篇。雜著六篇。第八卷。雜著六篇。萬言書一封。第九卷。書。啟。共十三封。第十卷。書。啟。狀。共四十四封。第十一卷。敘十四篇。又九篇。第十二卷。志。記。銘。碑。十二篇。第十三卷。碑。記。銘。表。辭七篇。述。題。書。贊。傳。評。十二篇。第十四至十六卷。非韓三十篇。第十七卷。古律詩六十首。第十八卷。唱和詩六十九首。第十九卷。諸師序。讚。詩。題。疏。並後序。

##### 輔教篇（三卷　南回北漢）

宋明教禪師契嵩撰

原教。勸書三篇。廣原教（並序二十六篇）。孝論（並序一十三篇）。壇經贊。真諦無聖論（元在嘉祐集中）。

##### 元至元辯偽錄（五卷　有張伯淳序貴吉祥序　南營北嶽）

元雲峰禪寺沙門祥邁奉勅實錄撰

妄立天尊偽第一。乃至偷佛神化偽第十四。並後記（共二卷）。當時侵奪僧寺。及辨論勅復事實（二卷）。聖旨焚毀諸路偽道藏經之碑。下火文。如意答石介怪記。聖旨特建釋迦舍利靈通之塔碑文（共一卷）。

##### 三教平心論（二卷）　黜

元靜齋學士劉謐撰

先明三教並是勸人止惡行善。不可偏廢。次明極功淺深不同。後廣破韓愈之說。並破歐陽程朱之說。

##### 折疑論（五卷　前有屈蟠序）　茲

比丘子成號妙明著。西域師子比丘述註敘問第一。聖生第二。言佛降誕之跡。問佛第三。答不稱姓名而稱佛之問。喻舉第四。喻明佛經非是繁而不要。宗師第五。言古今帝王賢士皆宗師佛。通相第六。通明佛之妙相。論孝第七。拒毀第八。評儀第九。舉問第十。答事鬼知死之問。解惑第十一。解夷夏之惑。釋謗第十二。辨施第十三。殊見第十四。隨宜第十五。優劣第十六。先知第十七。謂漢明以前。已先有知佛者。尊釋篇第十八。客方崇佛。言符第十九。吻合三教之理。會名第二十。會同三教聖人之名。

#### 【十二音義】

##### 一切經音義（二十五卷北作二十六卷　前有道宣序　南雲亭雁北郡秦並）

唐翻經沙門玄應撰

卷一。華嚴。大集。日藏。月藏。大威德。法炬。六經。卷二。大涅槃經。卷三。般若十部。卷四。見實等十九經。卷五。海龍王等六十四經。卷六。法華經。卷七。正法華等四十四經。卷八。維摩等七十一經律。卷九。智度論。卷十。般若燈等十論。卷十一。正法念等四經。卷十二。長阿含等十五經。卷十三。般泥洹等八十七經。卷十四。四分律。卷十五。十誦。僧祇。五分。三律。卷十六。善見等二十一律。卷十七。阿毗曇等五論。卷十八。成實等十六論。卷十九。佛本行集。撰集百緣。卷二十。陀羅尼等二十八集。卷二十一。大菩薩藏等十三經。卷二十二。瑜伽師地論。卷二十三。顯揚等十論。卷二十四。阿毗達磨俱舍論。卷二十五。阿毗達磨順正理論。

##### 新譯大方廣佛華嚴經音義（二卷北作四卷　有序　南塞北並）

唐京兆靜法寺沙門慧苑述

##### 紹興重雕大藏音（三卷　前有柳豫序　南塞北百）

宋精嚴寺釋處觀集

略如字彙。共一百七十四部。

#### 【十三目錄】

##### 出三藏記集（十五卷北作十七卷　有序　南跡百北戶封）

梁釋僧祐撰

卷一集三藏緣記第一。十誦律五百羅漢出三藏記第二。菩薩處胎經出八藏記第三。梵漢譯經文字音義同異記第四。前後出經異記第五。卷二新集撰出經律論錄第一。新集條解異出經錄第二。卷三新集安公古異經錄第一。失譯經錄第二。涼土異經錄第三。關中異經錄第四。新集律分為五部記錄第五。十八部記錄第六。漢地四部記錄第七。卷四新集續撰失譯雜經錄。卷五新集鈔經經錄第一。安公疑經錄第二。新集疑經錄第三。安公注經及雜經志錄第四。小乘迷學竺法度造異儀記第五。長安叡法師喻疑第六。卷六至十一共經序一百十篇。卷十二雜錄序十篇。卷十三至十五共傳三十二篇。

##### 眾經目錄（七卷今作六卷　南郡北宗）

隋翻經沙門法經等奉勅撰

大乘脩多羅藏錄第一（有六分）。一譯一。異譯二。失譯三。別生四。疑惑五。偽妄六。 小乘脩多羅藏錄第二（六分如前）。大乘毗尼藏錄第三（六分如前）。　小乘毗尼藏錄第四（六分如前）。大乘阿毗曇藏錄第五（六分如前）。小乘阿毗曇藏錄第六（六分如前）。佛滅度後撰集錄第七。西方聖賢一。此土鈔集二。傳記錄第八。西域。此方。著述錄第九。西域。此方。

##### 眾經目錄（五卷　有序　南百北嶽）

隋仁壽年翻經沙門及學士等撰

單本第一。重翻第二。別生第三。賢聖集傳第四。疑偽第五。

##### 大唐內典錄（十一卷北作十六卷　有序　南並嶽北侈富）

唐沙門釋道宣撰

歷代眾經傳譯所從錄第一。翻本單重人代存亡錄第二。總撮入藏錄第三。舉要轉讀錄第四。有目缺本錄第五。道俗述作注解錄第六。支派陳化錄第七。疑偽經論錄第八。錄目終始序第九。應感興敬錄第十。續錄一卷。

##### 武週刊定眾經目錄（十五卷　有序　南郡秦北宗泰）

唐沙門明佺等撰

大乘單譯經目（一）。重譯經目（二三四五）。大乘律論目（六）。小乘單譯經目（七）。重譯經目（八）。小乘律論賢聖集傳（十）。大小乘失譯經目（十一）。闕本經目（十二）。見定入藏流行目上下（十三十四）。附刊定偽經目錄一卷

##### 古今譯經圖記（四卷　南嶽北輕）

唐翻經沙門靖邁撰

始自漢明帝時摩騰尊者。終於唐太宗時玄奘法師。各敘其所譯經論。

##### 續古今譯經圖記（一卷　南嶽北輕）

唐開元庚午歲沙門智昇撰

始自唐貞觀時沙門智通。終於開元時金剛智國師。

##### 開元釋教錄（舊二十卷南作二十五卷北作三十卷　南宗泰岱禪北車駕肥）

唐西崇福寺沙門智昇撰

總括群經錄上（分為十卷）。別分乘藏錄下。更為七。有譯有本錄第一。一千一百四十二部。五千四十八卷。有譯無本錄第二。支派別行錄第三。刪略繁重錄第四。補闕拾遺錄第五。疑惑再詳錄第六。偽妄亂真錄第七。有譯有本中。又為三。一菩薩三藏錄。二聲聞三藏錄。三聖賢傳記錄（已上共為十一卷）。入藏錄三卷

##### 開元釋教錄略出（四卷北作五卷　南禪北輕）

唐西崇福寺沙門智昇撰

即前入藏錄。用千字文編定。

##### 至元法寶勘同總錄（十卷　前有釋克己及淨伏序　南紫北禪）

元講經論沙門慶吉祥等奉詔集

初總標年代。括人代之宏綱。自漢明戊辰。迄至元乙酉。凡一千二百十九年。歷朝二十二代。譯師一百九十四人。所出三藏一千四百四十部。五千五 百四十六卷。二別約歲時。分記錄之殊異。三略明乘藏。顯古錄之梯航。開元錄所紀。一千一十 六部。四千五百七卷。貞元錄所紀。一百二十七部。二百四十二卷。祥符錄所紀。二百部。三百八十四卷。景祐錄所紀。十九部。百五十卷。弘法錄。及拾遣編。七十五部。百五十六卷。四廣列名題。彰今目之倫序。初契經藏。分菩薩。聲聞。

菩薩藏中。又分顯密。顯中先列般若等五大部。略同南北兩藏。二調伏藏。亦分菩薩。聲聞。三對法藏。亦分菩薩。聲聞。於中先出梵語經題。次出此間經題。後出譯人及品數。

大藏聖教法寶標目（十卷　前有王古序偈及釋克己序　南門北岱）

元清源居士王古撰

即依勘同總錄略標各經卷帙。及品數大旨。

##### 大明重刊三藏聖教目錄（三卷　南塞北缺）

即南藏目錄分十七科。一般若部。二寶積部。三大集部。四華嚴部。五涅槃部。六五大部外重譯經。七單譯經。八小乘阿含部。九小乘單譯經。十宋元入藏諸大小乘經。十一西土聖賢撰集。十二大乘律。十三小乘律。十四大乘論。十五小乘論。十六續入藏諸論。十七此方撰述。

#### 【十四序讚詩歌】

##### 大明太宗文皇帝制製序文（一卷　北主南缺）

##### 諸佛世尊如來菩薩尊者神僧名經（四十卷　北雲亭雁門南缺）

##### 諸佛世尊如來菩薩尊者神僧名稱歌曲（五十一卷　北紫至城南缺）

#### 【十五應收入藏此土撰述】

##### 大方廣佛新華嚴經論（四十卷今合經百二十卷）

唐太原方山長者李通玄造論

唐福川開元寺沙門志寍釐經合論

##### 略釋新華嚴經修行次第決疑論（四卷）

大唐北京李通玄撰

##### 解迷顯智成悲十明論（一卷）

唐太原李通玄撰

##### 大方廣佛華嚴經普賢行願品疏（一卷）

唐太原大崇福寺沙門澄觀述

##### 維摩詰所說經無我疏（十二卷）

明天臺山幽谿沙門傳燈著

##### 法界聖凡水陸勝會修齋儀軌（六卷）

宋四明東湖沙門志磐撰

明古杭雲棲沙門袾宏重訂

##### 念佛三昧寶王論（三卷）

唐紫閣山草堂寺沙門飛錫撰

##### 淨土或問

元師子林天如和尚說　小師善遇編

##### 寶王三昧念佛直指（四卷）

四明鄞江沙門妙叶集

##### 西齋淨土詩（二卷）

明四明沙門梵琦著

##### 淨土生無生論（一卷）

明天臺山幽谿沙門傳燈撰

##### 西方合論（十卷可作六卷）

明荷葉庵石頭道人袁宏道撰述

##### 樂邦文類（六卷可作十二卷）

宋四明石芝沙門宗曉編次

##### 龍舒淨土文（十卷）

宋國學進士王日休譔

##### 往生集（三卷）

明古杭雲棲沙門袾宏輯

##### 西方發願文

明古杭雲棲沙門袾宏著並釋

##### 四明尊者教行錄（七卷）

宋沙門宗曉述

##### 十不二門指要鈔詳解

唐荊谿尊者湛然釋籤

宋四明尊者知禮鈔

宋武林沙門可度詳解

##### 三千有門頌略解

##### 永嘉禪宗集註（可作四卷）

明天臺山幽谿沙門傳燈重編並註

##### 傳佛心印記註

##### 心賦註（四卷）

宋杭州慧日永明寺智覺禪師延壽述

##### 石門文字禪（三十卷）

宋江西筠谿石門寺沙門釋德洪覺範著

##### 智證傳（十卷可作五卷　附寶鏡三昧）

宋寂音尊者惠洪覺範撰  門人覺慈編

##### 正法眼藏（三卷）

宋徑山大慧禪師宗杲集並著語

##### 大慧書（二卷）

宋徑山沙門釋宗杲撰

##### 雪巖欽禪師語錄

##### 高峰妙禪師語錄

##### 天如則禪師語錄

##### 楚石琦禪師語錄

##### 紫柏老人全集（三十卷　前有憨山大師並居士李日華序）

明徑山沙門釋真可撰

##### 方便語

明憨山德清著

##### 壽昌經禪師語錄（二卷）

門人元來集

##### 唯識開蒙

元義臺寺宗法圓明通濟大師雲峰集

##### 林間錄（二卷）

宋明白庵釋惠洪撰

##### 羅湖野錄（二卷）

宋江西沙門曉瑩集

##### 大慧普覺禪師宗門武庫（一卷）

參學比丘道謙編

##### 緇門崇行錄（一卷）

明古杭雲棲沙門袾宏輯

##### 釋氏通鑑（十二卷）

宋括山一庵釋本覺編集

##### 禪林僧寶傳（三十卷　前有長沙侯延慶引臨川張宏序）

宋明白庵居沙門惠洪撰

##### 續原教論（上下合卷）

明翰林院待詔建安沈士榮著

##### 通翼

##### 佛法金湯編（十六卷）

明會稽沙門釋心泰編

廣養濟院說

##### 大明釋教彙門目錄（四卷）。標目（四卷）。彙目義門（四十一卷）。

明東吳沙門釋寂曉集

已上此方撰述。始自御製序文。終至釋教彙門等。共四十八種。老人但載其名。甫即示寂。今不敢妄增。敬依原稿錄出。觀者諒之。○光緒辛卯。金陵刻經處校訂重刊。添註撰述人名。其無攷者缺焉。

（弟子眾等。無始時來。沈淪七趣。何幸今生。得聞佛法。雖知向道。剋證無期。賴有淨土。橫超一法。仗彌陀大願。速脫輪回。爭奈一輩狂妄知見。不識時機。矯亂其說。疑誤眾生。破信願行。名雖宏道。實害有情。推原其故。皆由不知諸佛教法。偏圓權實之所致也。今刻閱藏知津。普願人人獲無礙智。法法圓通。隨舉一法。了知含攝一切諸法。一字一句。皆契佛心。庶幾初心行人。如得指南。徧遊法海。以此正見。廣化群生。不住此岸。不住彼岸。不住中流。運運無盡。並願三生眷屬。發大慈心。隨機接引。同修念佛三昧。成就法身慧命。仰契六方諸佛讚勸流通之至意。當知一句彌陀。即淨即禪。即事即理。即權即實。即因即果。普融法界。無欠無餘。又何必別立門庭。擾亂大眾耶！現前行菩薩道者。以契經為定衡。以淨土為歸宿。則眾生幸甚！佛法幸甚！藉此捐資功德。仰求十方常住三寶。不捨慈悲。冥薰加被。直往蓮邦。無有阻礙者。光緒十八年夏四月金陵刻經處識）