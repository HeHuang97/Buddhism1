## 閱藏知津卷第十四

北天目沙門釋智旭　彙輯

### 【大乘經藏　方等部第二之十三】

#### 大方廣菩薩藏文殊師利根本儀軌經（二十卷南作十二卷北作十卷　南則盡北若）

宋中印土沙門天息災譯

- 序品第一。佛住淨光天上。放眉間光。照於開華世界。開華主佛所妙吉祥童子。令來會中。彼佛先為說三真言。次來至釋迦佛會。入於三昧。普召一切佛菩薩等同來集會。妙吉祥略說真言行義法句。從一法乃至八法。
- 菩薩變化儀軌品第二。
- 曼拏羅儀則品第三。
- 上品〔巾＊穴／登〕（同幀）像儀則品第四。
- 中品〔巾＊穴／登〕像儀則品第五。
- 下品〔巾＊穴／登〕（同幀）像儀則品第六。
- 第四〔巾＊穴／登〕像儀則品第七。
- 第一成就最上法品第八。
- 第二成就最上法品第九。
- 第三成就最上法品第十。
- 第四凈行觀想護摩成就法品第十一。
- 數珠儀則品第十二。一金剛子。二印捺囉子。三菩提子。四槵子。西枝北枝東枝者。皆好。唯南枝者。決不可用。
- 護摩品第十三。
- 曼拏羅成就法大輪一字明王畫像儀則品第十四。
- 一切法行義品第十五。
- 法義品第十六。
- 隨業因果品第十七。
- 陰陽善惡徵應品第十八。
- 略說大輪一字品第十九。
- 略說一字大輪王畫像成就品第二十。
- 一字根本心真言儀則品第二十一。
- 妙吉祥心麼字唵字成就法儀則品第二十二。
- 妙吉祥六字心真言品第二十三。
- 地位時節儀則品第二十四。
- 執魅者儀則品第二十五。
- 如來藏大法寶法界相無數功德祥瑞品第二十六。
- 生無量功德果報品第二十七。
- 說印儀則品第二十八。

經文未盡

○大方廣菩薩藏經中文殊師利根本一字陀羅尼法（三紙欠　南必北能）

唐迦溼蜜羅國沙門寶思惟譯

即流通護身真言也

曼殊室利菩薩咒藏中一字咒王經（四紙半　南必北能）

唐大薦福寺沙門釋義淨譯

與上經同

◎佛說大陀羅尼末法中一字心咒經（十七紙　南羔北念　出文殊根本儀軌經）

唐迦溼蜜羅國沙門寶思惟譯

具畫像法。護摩法等

#### 金剛頂經曼殊室利菩薩五字心陀羅尼品（十紙欠  出大部　南行北念）

唐南天竺沙門金剛智譯

咒曰。阿囉跛者娜。具有壇法。持法。

#### 文殊師利寶藏陀羅尼經（一卷　亦名文殊師利菩薩八字三昧法　南景北羊）

唐南印度沙門菩提流志譯

佛在淨居天。光照文殊頂。文殊復以光照金剛密跡主頂。金剛請問法滅之後。云何文殊廣利眾生。佛言。當於東北方大振那國五頂山。遊行居住。有祕密心咒。並畫像。壇印。等法。先說十八大陀羅尼。次說八字祕密心陀羅尼曰。唵。阿囉吽卻哳囉。次說畫像法。壇法。印法。

#### 聖閻曼德迦威怒王立成大神驗念誦法（六紙餘  南竟北藁）

唐北天竺沙門大廣智不空譯

佛於淨居天宮。命文殊師利菩薩。說威怒王勝根本真言。

#### 大方廣曼殊室利童真菩薩華嚴本教讚閻曼德迦忿怒王真言阿毗遮嚕迦儀軌品（第三十一六足本尊品第二　南一卷北與前二合卷　南學北藁）

唐北天竺沙門大廣智不空譯

說忿怒王真言。成就有情。治罰難調伏者法。閻曼德迦忿怒王品第三十二。答靜慧菩薩問。復說諸調伏法。

#### 文殊師利菩薩根本大教王經金翅鳥王品（十紙　南取北止）

唐北天竺沙門大廣智不空譯

佛在淨居天宮。金翅鳥王對文殊說真言密行。

#### 文殊問經字母品（二紙　南不北凊）

唐北天竺沙門大廣智不空譯

佛告文殊。諸法入於字母。及陀羅尼字義。

#### 佛說最上意陀羅尼經（五紙欠　南命北則）

宋北印土沙門施護譯

佛在救鴿城。為阿難陀。及一切大眾。說往昔傳教比丘。遇神人說咒。神人即妙吉祥菩薩。

○佛說聖最勝陀羅尼經（三紙半　南履北臨）

宋北印土沙門施護譯

苾蒭往支那。路中見大人。知是文殊。為說神咒。

疑與上經同本

#### 不空羂索神變真言經（三十卷　南良知過北必改得）

唐南印度沙門菩提流志等譯

- 母陀羅尼真言序品第一。佛在補陀洛山。大眾雲集。觀世音菩薩啟白佛已。說不空羂索心王母陀羅尼真言。
- 祕密心真言品第二。
- 祕密成就真言品第三。
- 祕密印三昧耶品第四。
- 法界密印莊嚴品第五。
- 羂索成就品第六。
- 護摩增益品第七。
- 祕密灌頂品第八。
- 三三昧耶像品第九。
- 護摩安隱品第十。
- 清淨無垢蓮華王品第十一。
- 廣大解脫曼拏羅品第十二。
- 最勝明王真言品第十三。
- 奮怒王品第十四。
- 悉地王真言品第十五。
- 廣博摩尼香王品第十六。
- 金剛摩尼藥品第十七。
- 如意摩尼瓶品第十八。
- 如來加持品第十九。
- 溥徧心印真言出世間品第二十。
- 溥徧心印真言世間品第二十一。
- 不思議觀陀羅尼真言品第二十二。
- 陀羅尼真言辯解脫品第二十三。
- 最上神變解脫壇品第二十四。
- 光燄真言品第二十五。
- 出世解脫壇儀品第二十六。
- 一切菩薩敬禮解脫三昧耶真言品第二十七。
- 出世解脫壇印品第二十八。
- 出世相應解脫品第二十九。
- 根本蓮華頂陀羅尼真言品第三十。
- 十地真言品第三十一。
- 世間成就品第三十二。
- 蓮華頂阿伽陀藥品第三十三。
- 護摩成就品第三十四。
- 根本蓮華壇品第三十五。
- 根本蓮華頂像品第三十六。
- 神變密印品第三十七。
- 神變真言品第三十八。
- 多羅菩薩護持品第三十九。
- 大眾護持品第四十。
- 普徧解脫陀羅尼真言品第四十一。
- 溥徧解脫心曼拏羅品第四十二。
- 溥徧輪轉輪王阿伽陀藥品第四十三。
- 溥徧輪轉輪王神通香品第四十四。
- 如意阿伽陀藥品第四十五。
- 無垢光神通解脫三昧耶像品第四十六。
- 大奮怒王品第四十七。
- 一切種族壇印品第四十八。
- 大奮怒王字輪壇真言三昧耶品第四十九。
- 大奮怒王真言護持品第五十。
- 執金剛祕密主問疑品第五十一。
- 廣大明王央俱捨真言品第五十二。
- 廣大明王摩尼曼拏羅品第五十三。
- 廣大明王三三昧耶品第五十四。
- 廣大明王阿伽陀藥品第五十五。
- 廣大明王央俱捨羂索曼拏羅品第五十六。
- 廣大明王圖像品第五十七。
- 大可畏明王品第五十八。
- 然頂香王成就品第五十九。
- 點藥成就品第六十。
- 護摩祕密成就品第六十一。
- 斫蒭眼藥成就品第六十二。
- 神變阿伽陀藥品第六十三。
- 召請諸天密護品第六十四。
- 大可畏明王像品第六十五。
- 大可畏明王壇品第六十六。
- 清淨蓮華明王品第六十七。
- 灌頂真言成就品第六十八。
- 灌頂曼拏羅品第六十九。
- 不空摩尼供養真言品第七十。
- 祈雨法品第七十一。
- 清淨蓮華明王成就法品第七十二。
- 功德成就品第七十三。
- 供養承事品第七十四。
- 明王曼拏羅像品第七十五。
- 畝捺羅印品第七十六。
- 密儀真言品七十七。
- 囑累品第七十八。

○佛說不空羂索咒經（一卷　南才北過）

隋北天竺沙門闍那崛多等譯

不空羂索神咒心經（一卷　南才北過）

唐大慈恩寺沙門釋玄奘譯

咒內間諸華言

○不空羂索咒心經（一卷　南才北過）

唐南印度沙門菩提流志譯

◎聖觀自在菩薩不空王祕密心陀羅尼經（九紙半　南淵北斯）

宋北印土沙門施護譯

四經皆即前經之第一品

#### 佛說大乘莊嚴寶王經（四卷）竭

宋中印土沙門天息災譯

佛在舍衛國。有無量菩薩。及八部男女集會。從大地獄。出大光明。徧照園中。現大莊嚴。除蓋障菩薩。請問因緣。佛為說聖觀自在菩薩歷劫救苦之事。及說所住種種三昧之名。又說身諸毛孔稀有功德。普賢菩薩行十二年不得邊際。次求六字大明陀羅尼。並見波羅奈城法師。最後佛告阿難。具說伽藍中所造惡業。所招惡報。

此亦生淨土之捷徑

#### 佛說大方廣曼殊室利經觀自在菩薩儀軌經（一卷　南取北止）

唐北天竺沙門大廣智不空譯

受記品第一。世尊復徧觀察淨居天宮。讚歎觀自在菩薩。授成佛記。觀自在菩薩頂禮佛足。讚如來已。還就本座入普光明多羅三昧。從右目瞳放光。流出妙女。普告眾生。誓度苦海。徧遊世界。還至佛所。禮觀自在。持青蓮華。瞻仰而住。觀自在菩薩乃說偈。說咒。　

曼荼羅品第二。

畫像品第三。發遣聖者羅尼。一髻羅剎陀羅尼（能令用功少。成就疾。亦是多羅菩薩使者。）

佛說大方廣曼殊室利經觀自在多羅菩薩儀軌經（十一紙　南川北止）

即前經重出

#### 葉衣觀自在菩薩經（七紙餘　南不北凊）

唐北天竺沙門大廣智不空譯

佛住極樂世界。金剛手菩薩。啟請觀世音菩薩說葉衣觀自在菩薩陀羅尼。

#### 阿唎多羅陀羅尼阿嚕力經（一卷　南川北流）

唐北天竺沙門大廣智不空譯

佛在給孤獨園。觀自在菩薩說真言曰。唵。阿嚕力迦（半音呼之）娑嚩（二合引）訶（引）此是一切蓮華部心。次說種種曼荼羅法。畫像法。護摩法。持者生樂國。

#### 金剛恐怖集會方廣軌儀觀自在菩薩三世最勝心明王經（一卷　南川北止）

唐北天竺沙門大廣智不空譯

- 序品第一。佛在寶峰大山宮殿。觀自在菩薩說心真言。及頭頂眼等。共十五真言。
- 成就事品第二。
- 成就如意寶品第三。
- 療一切病品第四。
- 一切有情敬念品第五義利成就品第六。
- 成就軌儀品第七。
- 普通成就品第八。
- 成就心真言品第九。

#### 十一面觀自在菩薩心密言念誦儀軌經（上中下合卷　南馨北止）

唐北天竺沙門大廣智不空譯

佛住補陀洛山。觀自在菩薩。與無量持明仙圍繞。禮佛而坐。說自根本密言。說澡浴焚香獻華飲食等一切密言。又說修行儀軌。通蓮華部一切念誦法。

#### 千手千眼觀世音菩薩廣大圓滿無礙大悲心陀羅尼經（一卷　南必北能）

唐西天竺沙門伽梵達摩譯

佛在補陀洛迦山。觀世音菩薩於大會中。密放神通光明。總持王菩薩請問於佛。佛云。是觀世音菩薩。為欲安樂眾生。故密放光。觀世音菩薩即啟白於佛。然後說咒。次為大梵天王。說咒形貌相狀。及修行法。佛又為阿難說種種求願治病方法。及略說四十手功德。日光菩薩。月光菩薩。亦各說一咒。護持行人。

此即流通本大悲咒也。四明尊者依經設立行法。自宋至今。如說修者。效驗非。所貴深信篤行。自修自證。儻涉世諦流布。則名盛而實衰矣。可不慎哉。

千手千眼觀世音菩薩姥陀羅尼身經（一卷　南必北能）

唐南印度沙門菩提流志譯

咒共十四。印共二十五。與大悲咒不同。

千眼千臂觀世音菩薩陀羅尼神咒經（上下合卷　有波崙序　南必北能）

唐大總持寺沙門釋智通譯

與上經同

#### 觀自在菩薩怛嚩多唎隨心陀羅尼經（一卷　南必北能）

唐大總持寺沙門釋智通譯

佛住極樂世界。觀世音菩薩說此陀羅尼。及說四十八印法。療一切病壇法。

#### 如意輪陀羅尼經（一卷　此經出大蓮華金剛三昧耶加持祕密無障礙經　南必北能）

唐南印度沙門菩提流志譯

- 序品第一。
- 破業障品第二。
- 誦念法品第三。
- 印法品第四。共三十印。
- 壇法品第五。
- 佩藥品第六。
- 含藥品第七。
- 眼藥品第八。
- 護摩品第九。
- 囑累品第十。

○觀世音菩薩祕密藏神咒經（八紙欠　南必北能）

唐于闐國沙門實叉難陀譯

觀世音菩薩如意摩尼陀羅尼經（六紙欠　南必北能）

唐迦濕密羅國沙門寶思惟譯

二經並與上同。而稍略。

⊙觀自在菩薩如意心陀羅尼咒經（三紙　南必北能）

唐大薦福寺沙門釋義淨譯

亦即前經第一品也。此咒即流通十小咒中第一首。

#### 佛說觀自在菩薩母陀羅尼經（二紙餘　南興北深）

宋中印土沙門法賢譯

佛在廣嚴城。普賢菩薩說此咒。

#### 佛說一切如來名號陀羅尼經（二紙  南興北深）

宋中印土沙門法賢譯

佛初成道。觀自在菩薩說咒。並說受持者當得成佛。

#### 觀自在菩薩說普賢陀羅尼經（三紙半　南淵北斯）

唐北天竺沙門大廣智不空譯

佛在靈鷲山。觀世音菩薩說一根本咒。一結界咒。一奉請咒。

○清淨觀世音菩薩普賢陀羅尼經（五紙餘）行

唐大總持寺沙門釋智通譯

與上經同。而有畫像入壇受持法。

#### 請觀世音菩薩消伏毒害陀羅尼經（一卷　南莫北能）

東晉天竺居士竺難提譯

佛在菴羅樹園。月蓋長者請佛救療毗舍離國惡病。佛為說西方一佛二菩薩名。即得見佛菩薩。菩薩大悲。為說神咒。

智者大師有請觀音經疏。並立行法。慈雲懺主依此行法得除惡病。兼獲音聲辯才。

#### 廣大蓮華莊嚴曼拏羅滅一切罪陀羅尼經（八紙半　南命北盡）

宋北印土沙門施護譯

佛在鹿野苑中。梵壽國王偶至一寺。寺僧用佛頂華鬘迎之。王受戴頭上。忽然頭痛。醫不能療。其妺勸令見佛。佛說其故。且先說妹等夙緣。次有大意菩薩請問用常住物果報。佛言。決墮阿毗地獄。又問救濟之方。佛乃三請觀自在菩薩說咒。並請說畫像。念誦。及曼拏羅儀軌。

#### 佛說一髻尊陀羅尼經（十二紙欠  南思北斯）

唐北天竺沙門大廣智不空譯

佛在鷲峰。觀自在菩薩從頂化出羅剎王。說咒降伏諸惡鬼神。並說壇法。

#### 佛說祕密三昧大教王經（四卷　南息北淵）

宋北印土沙門施護譯

一切如來大乘現證三昧金剛儀軌會。世尊在三十三天。與一百六十萬俱胝那庾多大菩薩眾。及金剛明妃。金剛執侍天王天女等俱。金剛手菩薩說祕密心明。及曼拏羅頌等。金剛破惡大儀軌會。亦金剛手菩薩說。轉字輪曼拏羅會。妙吉祥菩薩。諸欲自在菩薩。歡喜王菩薩。虛空藏菩薩。大光菩薩。寶幢菩薩。極喜根菩薩。聖觀自在菩薩。金剛輪菩薩。金剛法菩薩。金剛無言菩薩。金剛巧業菩薩。金剛護菩薩。降諸魔菩薩。一切如來金剛拳菩薩。各說大明。及曼拏羅儀軌。金剛手菩薩又說大明。及曼拏羅儀軌。於是一切如來以偈問金剛手。金剛手次第答十三問。又告梵釋諸天。令其各說心明儀軌。

#### 最上大乘金剛大教寶王經（上下合卷　南履北臨）

宋中印土沙門法天譯

佛在廣嚴城。口放光明。印捺羅部帝天子請法。佛先為說往緣。次勅金剛手菩薩授以祕法。兼說弟子八事。及二諦等。

#### 妙臂菩薩所問經（四卷今作二卷　南盡北則）

宋中印土沙門法天譯

- 得勝師助伴速獲悉地分第一。妙臂菩薩以持誦真言者得成就不成就義。問金剛手菩薩。金剛手答言。修真言行求成就者。當須離諸煩惱。起於深信。發菩提心。重佛法僧。信重於我。歸命大金剛族。遠離十不善業。常離愚迷邪見。當須入彼三昧耶大曼拏羅。承彼聖力加護。仍須發勇猛心。發菩提心。唯信於佛。不信外道天魔等。先須求依戒德清淨褔德最勝阿闍梨。譬如種田。須依好地。若有宿業。須取勝地。作塔安像。供養。讚歎。懺悔。持誦又須具助伴。如車二輪。
- 選求勝處分第二。
- 分別數珠持心離障分第三。菩提子。金剛子。蓮華子。木槵子。及硨磲諸寶等為珠。凡持誦時。真言印契。收攝其心。貪瞋癡等若盛。應作不淨。慈悲。緣起。等觀。一切善法。皆悉迴向無上菩提。如眾流皆歸於海。又不應為小妨大。又應遠離八法。又不得喫供養殘食。及鬼神殘食。
- 金剛杵頻那夜迦分第四。先分別跋折羅法。次明作障頻那夜迦。有其四部。唯大明真言能退之。又持誦供養護摩等時。若不依法。及闕儀則。或復行人心有疑惑。或復談說世俗間事。彼作障者。即得其便。次說護身之法。令不得便。
- 分別悉地相分第五。不應於真言曼拏羅加減傳授。亦不得以此法彼法而相迴換。當具二法。悉地乃成。一者行人具足戒德。正勤精進。不貪嫉。不吝惜。二者真言文句滿足。聲相分明。復次持誦不得大急。亦勿遲緩。使聲和暢。勿高勿默。又不得心緣異境。及與人雜語。令誦間斷。
- 知近悉地分第六。欲起首悉地。先須具持八戒。四日。或三日。或二晝夜。仍須斷食。方求悉地。
- 說成就分第七。
- 召請鉢天說事分第八。
- 說諸遮難分第九。
- 說勝道分第十。即八正道。
- 分別諸部分第十一。
- 說八法分第十二。就共有八法。上三。中三。下二。不應求下品也。

此密宗要典

蘇婆呼童子經（三卷　南羊北賢）

唐中印度沙門輸迦波羅初譯

與上經同。而較詳。但文稍不及。亦宜參看。

#### 蘇悉地羯羅經（三卷北作四卷　南羊北克）

唐中印度沙門輸迦波羅譯

- 請問品第一。忿怒軍荼利菩薩。請問執金剛。　
- 真言相分第二。執金剛明此經五種莊嚴。一大精進。二明王。三能除障。四能成就諸勇猛事。五能成就一切真言。若有持誦餘真言法不成就者。當令兼持此經根本真言。　
- 分別阿闍梨相品第三。
- 分別持誦真言相品第四。
- 分別同伴相品第五。
- 揀擇處所品第六。
- 分別戒法品第七。具明種種不應為事。亦有淨水。淨土。洗浴。漱口等。一切真言。　
- 供養華品第八。
- 塗香藥品第九。
- 分別燒香品第十。
- 然燈法品第十一。
- 獻食品第十二（各藏內元落郤三品）。
- 分別成就品第十六。
- 奉請品第十七。
- 供養品第十八。
- 光顯品第十九。
- 本尊灌頂品第二十。
- 祈請品第二十一。
- 受真言品第二十二。
- 滿足真言品第二十三。
- 增力品第二十四。
- 護摩品第二十五。
- 備物品第二十六。
- 成諸相品第二十七。
- 取物品第二十八。
- 淨物品第二十九。
- 物量品第三十。
- 灌頂壇品第三十一。
- 光物品第三十二。
- 分別悉地時分品第三十三。
- 圓備成就品第三十四。
- 奉請成就品第三十五。
- 補闕少法品第三十六。
- 被偷成就物卻徵法品第三十七。
- 成就具支法品第三八

（此亦密宗要典）。

#### 金剛頂瑜伽念珠經（一紙餘　於十方廣頌中略出　南川北澄）

唐北天竺沙門大廣智不空譯

佛勅金剛手菩薩。說念珠功德勝利。

#### 佛說金剛手菩薩降伏一切部多大教王經（三卷　南履北淵）

宋中印土沙門法天譯

純說降伏成就法

#### 金剛恐怖集會方廣軌儀觀自在菩薩三世最勝心明王大威力烏樞瑟摩明王經（三卷  南川北止）

唐北天竺沙門阿質達霰譯

摩醯首羅大部多主請問。金剛手菩薩為說烏樞瑟摩祕密曼荼羅法。能成一切種種事業。

#### 金剛手光明灌頂經最勝立印聖無動尊大威怒王念誦儀軌法品（十二紙　南優北鍾）

唐北天竺沙門大廣智不空共徧智譯

金剛手菩薩。說聖者無動心。及立印。結界。護摩等法。

#### 聖迦抳忿怒金剛童子菩薩成就儀軌經（三卷北作二卷　出蘇悉地經大明王教中第六品　南取北言）

唐北天竺沙門大廣智不空譯

金剛手菩薩。已說蘇悉地諸真言軌則律儀教法。又為未來國王。正法治國。生清淨信。尊敬三寶者。又為外道不信因果。毀謗三寶者。說息災增益愛敬降伏等法。令知佛法有大威德。神通自在。知諸菩薩。具一切智。是故說此無比大威德迦抳忿怒之法。

#### 大乘方廣曼殊室利菩薩華嚴本教讚閻曼德迦忿怒王真言大威德儀軌品（第三十　三紙　南竟北藁）

唐北天竺沙門大廣智不空譯

金剛手菩薩。讚說忿怒王真言。

#### 佛說妙吉祥瑜伽大教金剛陪囉嚩輪觀想成就儀軌經（一卷　南夙北言）

宋中印土沙門法賢譯

- 曼拏羅分第一。
- 一切成就法分第二。
- 觀想分第三。
- 畫像儀軌分第四。
- 護摩法分五。
- 觀想成就分第六。

#### 金剛薩埵說頻那夜迦天成就儀軌經（四卷　南薄北思）

宋中印土沙門法賢譯

純說種種成就法

#### 穢跡金剛說神通大滿陀羅尼法術靈要門經（三紙餘　南馨北凊）

唐北天竺沙門無能勝譯

佛臨涅槃。化現力士降螺髻大梵。說咒。

穢跡金剛法禁百變法門經（四紙　南馨北凊）

唐北天竺沙門阿質達霰譯

即續前經。明諸符印。

#### 佛說金剛香菩薩大明成就儀軌經（三卷　南薄北思）

宋北印土沙門施護譯

佛在睹史多天。金剛手菩薩請說。

#### 佛說虛空藏菩薩能滿諸願最勝心陀羅尼求聞持法（四紙　出金剛頂經成就一切義品）行

唐中印土沙門輸迦波羅譯

佛從諸波羅密平等三摩地起說咒。並壇法。印法。

#### 聖多羅菩薩一百八名陀羅尼經（六紙餘　南忠北則）

宋中印土沙門法天譯

多羅菩薩。說一咒。自在天王。說一咒。

#### 香王菩薩陀羅尼經（二紙）行

唐大薦福寺沙門釋義淨譯

一咒。二行法。誦者大獲果報。

#### 增慧陀羅尼經（一紙欠　南履北臨）

宋北印土沙門施護譯

大慧菩薩住須彌山頂。童子相菩薩請說此咒。

#### 佛說大摩裏支菩薩經（七卷南作五卷北作四卷　南臨北盡）

宋中印土沙門天息災譯

佛在給孤獨園。先為苾蒭說菩薩名。及咒。次說種種護摩儀軌。

⊙佛說摩利支天陀羅尼咒經（二紙欠　南改北盡）

附梁錄

佛說末利支提婆華鬘經（一卷　南言北盡）

唐北天竺沙門大廣智不空譯

佛在祇園。因舍利子問。故說。

佛說摩利支天經（三紙餘　南思北盡）

唐北天竺沙門大廣智不空譯

三經並從前經出

#### 佛說最上祕密那拏天經（上中下仝卷　南溫北澄）

宋中印土沙門法賢譯

- 最上成就儀軌分第一。佛在毗沙門宮。放光加被那拏天。令說心明。
- 成就儀軌分第二。
- 最上成就儀軌分第三。
- 最上曼拏羅儀軌成就法分第四。
- 最上成就畫像儀軌分第五。
- 最上成就供養大明分第六。
- 最上成就印相大明分第七。
- 最上成就敬愛摩法分第八。
- 大明曼拏羅成就儀軌分第九。

#### 佛說寶藏神大明曼拏羅儀軌經（上下合卷　南命北比）

宋中印土沙門法天譯

佛在楞伽國中說

#### 速疾立驗摩醯首羅天說阿尾奢法（四紙　南學北杜）

唐北天竺沙門大廣智不空譯

那羅延天。請摩醯首羅天。說迦樓羅使者成辦世間事法。

#### 大藥叉女歡喜母並愛子成就法（九紙半　南學北杜）

唐北天竺沙門大廣智不空譯

佛在竹林。大藥叉女名歡喜者。說自心陀羅尼。及愛子陀羅尼成就法。饒益有情。

#### 訶利帝母真言法（三紙欠  南無北隸）

唐北天竺沙門大廣智不空譯

藥叉女向佛說真言。保胎求男女等法。

#### 佛說護諸童子陀羅尼咒經（三紙半）行

元魏北天竺沙門菩提留支譯

大梵天王說鬼神名。及說咒。以護童子。佛亦為說一咒。

#### 囉嚩拏說救療小兒疾病經（八紙餘　南夙北臨）

宋中印土沙門法賢譯

說十二曜母鬼執魅小兒之相。及說祭祀咒法。

#### 千轉大明陀羅尼經（三紙　南臨北命）

宋北印土沙門施護譯

帝釋在佛前說咒

#### 佛說毗沙門天王經（七紙　南臨北盡）

宋中印土沙門法天譯

佛在給孤獨園。毗沙門天王於初夜分來說神咒。衛護行人。佛囑比丘受持。

#### 阿吒婆拘鬼神大將上佛陀羅尼經（四紙餘）行

附梁錄

與幻師咒緣起同。而說咒人。及咒。皆不同。

#### 寶賢陀羅尼經（一紙半　南興北深）

宋中印土沙門法賢譯

佛在祇園。寶賢大夜叉王獻咒。安樂貧苦眾生。

#### 幻師颰陀神咒經（一紙餘　亦云玄師颰陀所說神咒經）行

東晉西域沙門竺曇無蘭譯

因救毒蛇咬。鬼神嬈。賊所劫。比丘。故說。

#### 佛說大愛陀羅尼經（一紙欠　南夙北臨）

宋中印土沙門法賢譯

佛在祇園。大愛海神對佛說咒。解脫大海危難。

#### 佛說陀羅尼集經（十二卷今作十三卷　有玄楷序　南得能北忘罔）

唐中天竺沙門阿地瞿多譯

大神力陀羅尼經。釋迦佛頂三昧陀羅尼品一卷。一切佛部一卷內有阿彌陀佛大思惟經（十紙欠應流通）大輪金剛陀羅尼。誦三七徧。即當入一切壇。不成盜法。金剛杵功能法相品。般若波羅密多部一卷。觀世音部三卷半十一面觀世音神咒。千轉觀世音菩薩心印咒。觀世音毗俱知菩薩三昧法印咒品。馬頭觀世音菩薩法印咒品。諸大菩薩法會印咒品半卷。金剛部三卷。諸天部二卷摩利支天經。功德天法。諸天等獻佛助成三昧法印咒品。諸佛大陀尼都會道場印咒品一卷。

○佛說十一面觀世音神咒經（九紙欠　南改北能）

宇文周優波國沙門耶舍崛多等譯

此經名金剛大道場神咒。有十萬偈成部。略出十一面觀世音一品。出集經第四。

十一面神咒心經（八紙　南改北能）

唐大慈恩寺沙門釋玄奘譯

與上經同

千轉陀羅尼觀世音菩薩咒經（二紙　南改北能）

唐大總持寺沙門釋智通譯

出集經第五卷

六字神咒經（二紙半　出集經第六卷內與文殊根本經中咒同　南改北能）

唐南印度沙門菩提流志譯

大聖大歡喜雙身毗那耶迦法（二紙半　南學北杜）

唐北天竺沙門大廣智不空譯

出陀羅尼集第十一諸天下卷

#### 佛說大普賢陀羅尼經（一紙半）行

開元附梁錄

根本咒一。治病咒六。

#### 佛說消除一切災障寶髻陀羅尼經（三紙半　南夙北臨）

宋中印土沙門法賢譯

佛告阿難。帝釋與脩羅戰敗求救。說咒與之。

#### 大寒林聖難拏陀羅尼經（四紙餘　南力北忠）

宋中印土沙門法天譯

羅睺羅於寒林中。多被擾惱。佛為說咒。

佛說檀持羅麻油述經（一紙餘）行

東晉西域沙門竺曇無蘭譯

羅云夜被鬼神嬈。佛為說咒謢之。似與上經同。

#### 佛說摩尼羅亶經（二紙半）行

東晉西域沙門竺曇無蘭譯

灌頂神咒經第八卷別出

#### 佛說穰麌梨童女經（三紙餘　南流北興）

唐北天竺沙門大廣智不空譯

佛在祇園。為苾蒭說香醉山童女。所宣陀羅尼。能治世間一切諸毒。

#### 佛說安宅神咒經（三紙半）行

出後漢錄

佛在祇園。為離車長者子說。

#### 佛說息除賊難陀羅尼經（一紙欠　南興北深）

宋中印土沙門法賢譯

佛在摩伽陀國。阿難怖賊。佛為說結界咒。

#### 佛說辟除賊害咒經（半紙餘）行

附東晉錄

#### 佛說咒時氣病經（半紙）行

東晉西域沙門竺曇無蘭譯

#### 佛說咒齒經（七行）行

東晉西域沙門竺曇無蘭譯

#### 佛說咒目經（四行）行

東晉西域沙門竺曇無蘭譯

#### 佛說咒小兒經（五行）行

東晉西域沙門竺曇無蘭譯

五經並如題可知

#### 佛說除一切疾病陀羅尼經（一紙欠　南淵北斯）

唐北天竺沙門大廣智不空譯

佛在給孤獨園。向阿難說。

#### 佛說辟除諸惡陀羅尼經（一紙餘　南夙北臨）

宋中印土沙門法賢譯

能除毒蟲等難

#### 咒三首經（一紙欠　南改北能）

唐中印度沙門地婆訶羅譯

大輪金剛陀羅尼一。日光菩薩咒二。摩利支天咒三。

#### 梵本大悲神咒（二紙餘）

不出譯人名

前後無文

#### 咒五首經（一紙餘　南改北能）

唐大慈恩寺沙門釋玄奘譯

- 能滅眾罪千轉陀羅尼咒一。
- 六字咒二。
- 七俱胝佛咒三。
- 一切如來隨心咒四。
- 觀在菩薩隨心咒五。

#### 種種雜咒經（七紙　南改北莫）

隋北天竺沙門闍那崛多譯

妙法蓮華經內咒六首。旋塔滅罪陀羅尼。禮拜滅罪。命終諸佛來迎咒。供養三寶咒。觀世音懺悔咒。金剛咒蛇咒。坐禪安隱咒。咒腫咒。金剛咒。治惡鬼病。千轉陀羅尼。第一滅罪清淨咒。第二咒。第三咒。第四咒。七俱胝佛神咒。隨一如來意神咒。六字陀羅尼咒。歸依三寶咒。

#### 最勝佛頂陀羅尼（二紙餘　南竭北忠）

宋中印土沙門法天譯

但有咒八十八句。前後無文。

#### 大金剛妙高山樓閣陀羅尼（七紙半  南命北盡）

宋北印土沙門施護譯

純咒無文

#### 金剛摧碎陀羅尼（二紙　南思北斯）

宋中印土沙門慈賢譯

#### 佛說無量壽大智陀羅尼（八行　南興北深）

宋中印土沙門法賢譯

#### 佛說宿命智陀羅尼（四行半　南興北深）

宋中印土沙門法賢譯

#### 佛說妙吉祥菩薩陀羅尼（二紙餘　南興北深）

宋中印土沙門法賢譯

#### 佛說慈氏菩薩陀羅尼（五行  南興北深）

宋中印土沙門法賢譯

#### 佛說虛空藏菩薩陀羅尼（七行　南興北深）

宋中印土沙門法賢譯

六經皆純咒無文。唯妙吉祥陀羅尼。前有偈讚。

#### 拔一切業障根本得生淨土神咒（九行　出小無量壽經）貞

劉宋中天竺沙門求那跋陀羅重譯

與流通本句讀稍別

#### 陀羅尼門諸部要目（四紙欠　南竟北隸）

唐北天竺沙門大廣智不空譯

明瑜伽本經。有五部。及四曼拏羅。四印。四眼。一百二十護摩等事要目。