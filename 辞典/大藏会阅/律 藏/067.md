## 二、 摩訶僧祇律

四十卷，四十四萬七千餘字。大藏第二十二册（二二七—五四八）。東晉· 天竺三藏佛陀跋陀羅共法顯譯。

此律梵本，是法顯大師於印度摩竭提國取囘。東晉義熙十二年（四一六）十月，於鬪場寺譯，至十四年二月末譯畢。

### 明四波羅夷法（卷一—四）：

世尊於毘舍離城，成佛五年，冬第五半月十二日，中食後，東向坐，一人半影，爲長老耶舍迦蘭陀子制婬戒。

世尊於王舍城，成佛六年，冬分，第二半月十日，東向坐，食後，兩人半影，爲瓦師子長老達貳迦，因瓶沙王，及糞掃比丘，制盜戒。

佛在毘舍離城，成佛六年，冬分，第三半月九日，食前，北向坐，一人半影，爲衆多看病比丘，因鹿杖外道，制殺戒。

世尊於舍衞城，成佛六年，冬分，第四半月十三日，食後，三人半影，東向坐，爲聚落中衆多比丘，制大妄語戒。

### 明十三僧殘戒（卷五—七）。

### 明二不定法（卷七）。

### 明三十尼薩耆波夜提法（卷八—卷十一）。

佛言：若性不堪寒者，聽故弊衣隨意重納。

隨所住處，常三衣俱，持鉢乞食，如鳥兩翅，恒與身俱。……所到之處，法衣隨身，不應離宿。

### 明單提九十二事法（卷十二—卷二十一）。

【案】 波逸提法，四分、十誦、有部，皆九十條；唯僧祇九十二，五分九十一。而戒相次第，諸部略有不同；戒相亦微有出入。予另編有“五部律戒相對照”本，兹從略。

### 四提舍尼（卷二十一）。

### 明衆學法（卷二十一、二十二）：

此衆學法，諸部開合廣略不同：四分、五分、一百；僧祇六十六；十誦一百一十三；有部四十三。蓋是行護威儀，不與上四篇同，故無定數。

### 七滅諍法（卷二十二）。

### 明雜誦跋渠法（卷二十三—三十三）：

跋渠，此云品。此中共有十四跋渠，各一攝頌，即有十四攝頌。明受戒、説戒、安居、自恣，乃至塔事等，如四分律之二十犍度；此則總名雜誦跋渠，以頌總攝。

### 明威儀法（卷三十四、 三十五）：

### 明上座等出家人之威儀，有七跋渠。——以下有五卷（卷三十六—四十），明比丘尼戒。

明八波羅夷法。

明十九僧殘法：

比丘尼戒第二篇，四分、五分、十誦，皆十七條；唯僧祇開爲十九，有部二十。

明三十事。

明一百四十一波夜提法：

比丘尼波逸提法，四分、十誦，皆一百七十八；有部一百八十；五分二百一十。唯僧祇一百四十一。

明八提舍尼法。

衆學法：

廣説如比丘中，唯除生草，水中大小便是波夜提，餘同比丘。

七滅諍法。

明雜跋渠：

明比丘尼威儀等雜法，有五跋渠。

摩訶僧祇律私記——法顯大師譯後記。

佛説犯戒罪報輕重經。

## 三、 摩訶僧祇律大比丘戒本

一捲。大藏第二十二册（五四九—五五六）。東晉· 天竺三藏佛陀跋陀羅譯。

## 四、 摩訶僧祇比丘尼戒本

一卷。大藏第二十二册（五五六—五六六）。東晉· 平陽沙門法顯共覺賢譯。

## 五、 彌沙塞部和醯五分律

三十卷，二十六萬九千多字。大藏第二十二册（一—一九四）。劉宋· 罽賓三藏佛陀什共竺道生等譯。

佛陀什，此云覺壽，罽賓國人。少受業於彌沙塞部，專精律品，兼達禪要。以景平元年（四二三）七月至揚都。先、沙門法顯，於師子國得彌沙塞律梵本，未及翻譯，而顯遷化。建業諸僧，聞什既善此學，於是請令出焉。即於其年十一月，集龍光寺譯，稱爲五分律。什執梵文，于闐沙門智勝傳語，龍光沙門竺道生，東安沙門釋慧嚴，共執筆參正。至次年十二月方訖。仍出戒心及羯磨文等，並行於世。什後不知所終（開元録）。

【第一分 比丘戒法】 十卷（一—一○）。四波羅夷法、十三僧殘法、二不定法、三十捨墮法、九十一墮法、四悔過法、衆學法、七滅諍法。

【第二分 尼律】 四卷（一一—一四）。八波羅夷法、十七僧殘法、三十捨墮法、二百一十墮法、八提舍尼法、衆學法。

【第三分】 八卷（一五—二二）。受戒法、布薩法、安居法、自恣法、衣法、皮革法、藥法、食法、迦絺那衣法。

【第四分】 二卷（二三、 二四）。滅諍法、羯磨法。

【第五分】 六卷（二五—三○）。破僧法、臥具法、雜法、威儀法、遮布薩法、别住法、調伏法、比丘尼法。

### 五百集法

阿難白迦葉言：“我親從佛聞，吾般泥洹後，若欲除小小戒，聽除。”迦葉問：“何爲小小戒？”答言：“不知。”……迦葉復詰阿難言：“若我等以衆學法爲小小戒，餘比丘便言：至提舍尼亦是小小戒；若我等以至提舍尼爲小小戒，餘比丘便復言：至波逸提亦是小小戒；若我等以至波逸提爲小小戒，餘比丘便復言：至尼薩耆波逸提亦是小小戒。俄成四種，何可得定？”迦葉復言：“若我等不知小小戒相而妄除者，諸外道輩當作是語：﹃沙門釋子，其法如烟，師在之時，所制皆行；般泥洹後，不肯復學﹄。”

迦葉復言：“若佛所不制，不應妄制；若已制，不得有違；如佛所教，應謹學之。”

### 七百集法

佛泥洹後百歲，毘舍離諸跋耆比丘，始起十法：一、 鹽薑合共宿浄，二、 兩指抄食食浄，三、 復坐食浄，四、 越聚落食浄，五、 酥油蜜石蜜和酪浄，六、 飲闍樓伽酒浄，七、 作坐具隨意大小浄，八、習先所習浄，九、 求聽浄，一○、 受蓄金銀錢浄。長老耶舍，集七百阿羅漢，論法毘尼，是爲七百結集。

## 六、 彌沙塞五分戒本

一卷。大藏第二十二册（一九四—二○○）。劉宋· 罽賓三藏佛陀什等譯。

## 七、 五分比丘尼戒本

一卷。大藏第二十二册（二○六—二一三）。梁· 建初寺沙門釋明徽集。

## 八、 彌沙塞羯磨本

一卷。大藏第二十二册（二一四—二二六）。唐· 大開業寺沙門愛同録五分羯磨。

且開十法，以總諸務：一、 作法緣起，二、 諸界結解，三、 諸戒受捨，四、 衣藥受浄，五、布薩儀規，六、 安居法則，七、 自恣清浄，八、 受施分衣，九、 懺悔諸犯，十、 住持雜法。

## 九、 十誦律

六十一卷，六十四萬九千餘字。大藏第二十三册（一—四七○）。姚秦· 北印度三藏弗若多羅共羅什譯。

弗若多羅，此云功德華，罽賓國人。少出家，以戒節見稱。備通三藏，而專精十誦。以弘始年間入關。弘始六年（四○四）十月十七日，於常安中寺，多羅出十誦梵文，羅什譯出華言。三分獲二，多羅遘疾棄世。後延西域沙門曇摩流支（一云卑摩羅叉）續譯。而什師猶恨文煩未善。既而什公遷化，未獲删冶（開元録四）。

【初 誦】 六卷（一—六）。明四波羅夷、十三僧殘法、二不定法、三十尼薩耆法一至十。

【二 誦】 七卷（七—一三）。明三十尼薩耆法十一至三十、九十波逸提法一至四十。

【三 誦】 七卷（一四—二○）。明九十波逸提法四十一至九十、四波羅提提舍尼法、一百七衆學法（十誦中衆學法，廣律有一百零七條，戒本則有一百一十三條）、七滅諍法。

【四 誦】 八卷（二一—二八）。七法—受具足戒法、布薩法、自恣法、安居法、皮革法、醫藥法、衣法。

【五 誦】 七卷（二九—三五）。八法——迦絺那衣法、俱舍彌法、瞻波法、般茶盧伽法、悔法、遮法、臥具法、諍事法。

【六 誦】 六卷（三六—四一）。雜誦——調達事、雜法。

【七 誦】 六卷（四二—四七）。尼律——八波羅夷法、十七僧殘法、三十捨墮法、百七十八波逸提法、八提舍尼法、八敬法。

【八 誦】 四卷（四八—五一）。增一法、一法至十法、後一法至十法、增十一相。

【九 誦】 四卷（五二—五五）。優波離問法、問四事、問十三事、問二不定事、問三十事、問波夜提事、問七滅諍法、問七法、問八法、問雜事。

【十 誦】 四卷（五六—五九）。比丘誦、二種毘尼及雜誦、波羅夷法、僧殘法。

善誦毘尼序（六○、六一—此二卷，合分上中下）。

五百比丘結集三藏法品（序卷上）（六○）。

——此中亦有論及捨微細戒事，與五分同，唯五分名小小戒，此名微細戒。

七百比丘集滅惡法品（序卷上、中）（六○—六一）。

毘尼中雜品（序卷中）（六一）。

因緣品（序卷下）（六一）。

## 一○、 十誦比丘波羅提木叉戒本

一卷。大藏第二十三册（四七○—四七八）。姚秦· 鳩摩羅什三藏譯。

## 一一、 十誦比丘尼波羅提木叉戒本

一卷。大藏第二十三册（四七九—四八八）。劉宋· 長干寺沙門法顯集出。

説法章、教誡章、會坐章、供養章、和衆章、浄衆章。

## 一二、 大沙門百一羯磨法

一卷。大藏第二十三册（四八九—四九五）。

捨界羯磨、結内界羯磨、結外界羯磨、結不失衣界羯磨、僧伽婆尸沙懺悔法、波利婆沙羯磨、摩那埵應乞、波利婆沙摩那埵羯磨、波利婆沙出罪羯磨、摩那埵羯磨、摩那埵出罪羯磨、本治羯磨、本治出罪羯磨、偷羅遮懺悔法、四悔過悔法、諸擯羯磨、僧羯磨明能令斷非法、迦絺那衣法、亡道人物羯磨、與看病人衣物、羯磨爲僧作自恣人。

白羯磨二十四，白二羯磨四十七，白四羯磨三十，計一百零一，故名百一羯磨。

——此百一羯磨，藏中不標集者，未知是何人所集？

## 一三、 十誦羯磨比丘要用

一卷。大藏第二十三册（四九六—五○三）。劉宋· 沙門釋僧璩，於揚都中興寺，依律集出。

羯磨隨事，乃有衆多，且依成文，略出要用；苦餘不盡，在於大本（廣律）。要用有二十：

受三皈五戒文、受八戒文、乞畜衆羯磨文、受沙彌十戒文、受六法壇文、大比丘尼壇文、入大僧中受具足壇文、受大戒壇文、結小界文、結大界文、結不離衣界文、解大界文、差監爲僧執事、受安居文、受七日文、受三十九夜文、一人心念口言而布薩文、三人二人三語布薩文、四人以上廣布薩時與清浄文、至僧中説清浄文。

## 一四、 薩婆多毘尼毘婆沙

九卷。九萬餘字。大藏第二十三册（五○三—五六四）。失譯人名，附秦録。

【卷一】 總序戒法異名等。

若不受三皈，不得五戒、八戒、十戒。若欲受五戒，先受三皈；受三皈竟，即得五戒。所以説五戒名者，欲使前人識五戒名字故。

波羅提木叉戒，唯人道得，餘四道不得。如天道，以著樂深重，不能得戒。——引目犍連於忉利天見耆婆事。

【卷二】 七種得戒法——見諦、善來、三語、三皈、自誓、八法、白四。（今唯白四得具足戒。）

結婬戒因緣第一 夫出家者，爲滅垢累；家者，是煩惱因緣，是故宜應極遠離也。

施食得五功德：得色、端正、得力、得辯、得壽。

結盜戒因緣第二 言五錢成重罪者，佛依王舍國法結戒故，限至五錢得波羅夷。如是，各隨國法，依而制罪。

【卷三】 盜戒因緣之二。

若比丘，白衣時有田地，先出家時，一切盡捨，不屬比丘。

殺戒因緣第三

問曰：佛一切智，何故教諸比丘令得如是衰惱？若不知者，不名一切智（我亦疑此）。

答曰：佛一切等教，爾時不但六十人受不浄觀；佛法教無有偏，但受得利有多有少，故無咎也。六十比丘，迦葉佛所受不浄觀法，不能專修，多犯惡行，命終入地獄。今佛出世，罪畢，得生人間，墮下賤家，出家入道。以本緣故，應受此法。既命終已，得生天上，於天來下，從佛聽法，得獲道跡。以是因緣，佛無偏也。（我疑頓釋！）

妄語第四 自言持戒清浄，婬欲不起，若不實者，犯偷蘭遮。十三事——一至十一。

【卷四】 十三事中十二、 十三。二不定法。三十事（一—三）。

六羣比丘：難途，跋難陀，迦留陀夷，闡那，馬宿，滿宿。

【卷五】 三十事（四—二七）。

第十八事——是戒體，正以蓄寶制戒。比丘尼同犯。式叉、沙彌、沙彌尼、不得蓄寶、犯突吉羅。捉則無罪。

鉢有三種：上鉢受三升，下鉢一升，上下兩間，是名中鉢。

【卷六】 三十事（二八—三○）。九十事（一—一九）。

闡那者，是佛異母弟，優填王妹兒。俱舍毘國，是闡那生處（第十事）。

有三戒，大利益佛法：㈠ 不得擔，㈡ 不殺草木，㈢ 不掘地。若不制三戒，一切國王當使比丘種種作役。有此三戒，帝主國王一切息心（第十一事）。

凡殺生有三種：有貪毛、角、皮、肉而殺衆生；有怨憎恚害而殺衆生；有無所貪利、有無瞋害而殺衆生，是名愚痴而殺衆生——如闡那用有蟲水，是謂痴殺衆生（第十九事）。

【卷七】 九十事（二○—三八）（缺第二十三事）。

【卷八】 九十事（三九—六八）。

【卷九】 續序：沙門智首撰——周武滅佛，致原本殘缺不全；智首律師，於成都獲此第九卷，方成完備。

九十事（六九—九○）、四悔過、衆學、七滅諍。

——此論，釋十誦律。雖是失譯，文頗通順。

## 一五、 薩婆多部毘尼摩得勒伽

十卷。八萬餘字。大藏第二十三册（五六四—六二六）。劉宋· 天竺沙門僧伽跋摩譯。

僧伽跋摩，此云衆鎧。印度人。元嘉十年（四三三）至建業。十二年正月，於秣陵平樂寺，譯此毘尼摩得勒伽，至九月二十二日訖。十九年，隨西域商人舶還外國，莫詳所終（開元録五）。

- 【卷一】 初毘尼衆事分、問波羅夷戒。
- 【卷二】 問十三僧伽婆尸沙、問二不定法、問三十事、問九十事。
- 【卷三】 問九十事、問四提舍尼、七滅諍、問受戒事、問布薩事、問自恣法、問安居法、問藥法、問衣法、問受迦絺那衣法、問俱舍彌事、問羯磨事、問覆藏僧殘事、問遮布薩事、問臥具事、問滅諍事、問破僧事、問覆鉢事、毘尼摩得勒伽雜事。
- 【卷四至卷七】 毘尼摩得勒伽雜事。
- 【卷八】 優波離問波羅夷、問十三僧伽婆尸沙。
- 【卷九】 問十三事、問三十事、問九十事。
- 【卷十】 問九十事、問提舍尼事。

——此論，以問答方式，解釋戒律中疑義。——依薩婆多部。

## 一六、 善見律毘婆沙

十八卷，十七萬餘字。大藏第二十四册（六七三—八○○）。蕭齊· 外國三藏僧伽跋陀羅譯。

僧伽跋陀羅，此云衆賢。西域人。以武帝永明六年（四八九），共沙門僧禕，於廣州竹林寺譯出善見律。

先明五百結集，次明七百集法，次明阿育王時第三集法。

集第三毘尼藏竟，上座目犍連子帝須，以神通力，觀察閻浮地，佛法當於邊地中興。即集衆僧，語諸長老：“汝等各持佛法，至邊地中竪立。”即遣：

大德末闡提，至罽賓犍陀羅咤國；摩訶提婆，至摩醯婆末陀羅國；勒棄多，至婆那婆私國；曇無德，至阿波蘭多迦國；摩訶曇無德，至摩訶勒咤國；摩訶勒棄多，至臾那世界國（原注漢地也）；末示摩，至雪山邊國；須那迦鬱多羅，至金地國；摩晒陀鬱帝夜參婆樓拔陀，至師子國。

廣説摩晒陀至師子洲宏化事。

若人有信心，恒生慚愧，好學戒律者，佛法得久住。是故，人欲得佛法，先學毘尼藏。

若善男子，好心出家，律藏即是父母。何以故？與其出家，令得具足教學威儀，依止律藏，自身持戒，能斷他疑；若入僧中，無所畏懼；若有犯罪，依律結判，令法久住。

佛語比丘：若受持此律有五事利：自能持戒，能斷他疑，入僧無畏，建立佛法，令法久住。

佛説：持律人，是功德根；因根故，攝領諸法。

次明舍利弗問何佛正法久住不久住，請佛制戒。毘蘭若婆羅門請佛三月安居而不供養，致食馬麥。由須提那而制婬戒等，大同四分。

法師曰：諸長老，聞此不浄行，慎勿驚怪，應生慚愧心，至心於佛。何以故？如來慈愍我等，爲結戒故，説此惡言。若佛不説此事，我等云何得知波羅夷罪？若法師爲人説，慎勿露齒笑；有笑者，驅出！

（釋婬戒犯相中文）

釋四波羅夷、十三僧殘、二不定、三十捨墮、九十單提，乃至受戒、衣、藥、法等。

——有云：善見律是解釋四分律。但善見中所明戒相，與四分律異；波夜提有九十二，衆學七十五。

觀其詳説師子洲（今之錫蘭）宏化事蹟，或是屬於南傳錫蘭之銅鍱部律耳。——吕澂云：善見論，係註解南方上座部之律藏者（見佛教研究法）。

## 一七、 毘尼母經

八卷，七萬多字。大藏第二十四册（八○一—八五○）。失譯人名，附秦録。

此經能滅憍慢，解煩惱縛，能使衆生盡諸苦際，畢竟涅槃，故名母經。毘尼名滅，滅諸惡法，故名毘尼。

此中，解釋二種經：一、 比丘經，二、 比丘尼經。一切諸聚，後當廣説。

少分毘尼者：比丘有二百五十法；比丘尼有五百法；式叉摩尼，如大比丘尼法，但除自取食食，取已、至明日故得食。沙彌尼、優婆塞、優婆夷，各自有戒，皆是其人毘尼。是名少分毘尼。

一切處毘尼者：一切浄持戒、浄心戒、浄慧戒，應當學。一切微細戒，盡應如重持之，乃至究竟令梵行波羅提木叉戒使得清浄。——此亦依薩婆多部。

## 一八、 律二十二明了論

一卷，一萬多字。大藏第二十四册（六六五—六七三）。陳· 天竺三藏真諦譯。

陳光大二年（五六八）正月二十日，都下定林寺律師法泰，於廣州南海郡内，請真諦三藏翻出此論，都下阿育王寺慧愷，謹爲筆受。論本一卷，有二十二偈，以攝二十二明了義。註記解釋五卷，惜已失傳。——此依正量部。

## 一九、 解脱戒經

（出迦葉毘部）
一卷。七千九百餘字。大藏第二十四册（六五九—六六五）。元魏· 婆羅門，瞿曇般若流支譯。

譯經緣起：（東魏孝静帝）武定元年癸亥（五四三），在鄴都，侍中尚書令高澄，請譯此經。沙門僧昉筆受，並作緣起。

波羅夷四、 僧殘十三、 不定二、 捨墮三十、單墮九十、悔過四、 衆學九十六、 滅諍七。

是解脱戒經，億刼難得聞；攝受正修行，斯事倍復難。

## 二○、 鼻奈耶

十卷。七萬餘字。大藏第二十四册（八五一—八九九）。姚秦· 涼州沙門竺佛念譯。——亦名戒因緣經。

鼻奈耶序——釋道安述。

鼻、秦言去。奈耶、秦言真。去若干非而就真，故言真；降伏此心，息此心，忍不起，故曰真。降伏，戒也：息，定也；忍，智也（題下小注）。

釋四夷、僧殘、二不定、三十捨墮、九十波逸提、四提舍尼、尸叉罽賴尼（衆學法）。