## 一一四、 重治毘尼事義集要

十七卷。卍續藏第六十三册（一六四—三○七）。明· 古吴蕅益沙門智旭彙釋。

敘—比丘智 撰。

重治毘尼事義集要序：予生於萬曆二十七年己亥（一五九九）五月初三日亥時。至壬戌五月初七日，剃髮出家，是爲二十四歲。次年臘月八日，受具戒於雲棲和尚像前；又次年，受菩薩戒於雲棲和尚塔前；皆古德法師爲阿闍梨。二十七歲春，閲律一遍，録出事義要略，僅百餘紙。三十歲夏，第二閲律，録成四册。三十一歲冬，第三閲律，乃成六册，計十八卷。三十二歲夏，爲惺谷，如是、雪航、三友細講一遍；仍添初學二集，共成八册。……五十一歲冬……重講此書，因念向時所輯，雖諸長並採，猶未一一折衷；又，問辯、音義二書，不若會入集要而重治之；兼復删削一二繁蕪之處，以歸簡切，庶鈍根者，亦不致望洋之歎也。庚寅（一六五○）六月二十一日下筆故序。

原序，輒宗四分，並採餘家，録爲事義要略。原跋——受籌撰。

總問辯：

問：念佛一門，廣大簡易，信應奉行；但能一心念佛，自然止惡防非。何須矻矻窮年學此律法？名相浩繁，已非簡易；果極聲聞，又非廣大。恐不若專弘浄土法門之妙也。

答：持戒、念佛，本是一門，原非異轍。浄戒爲因，浄土爲果。若以持名爲徑，學律爲紆；既違顧命誠言，寧成念佛三昧？夫如海無涯，如寶無厭，豈不廣大？作犯止持，保任解脱，豈不簡易？故一心念佛者，雖能止惡防非；專精律學者，尤爲守佛明誨。現在則紹隆僧種，臨終則上品上生。法門之妙，孰過於此？

問：西乾列祖，三學精通；此間地僻時遥，人罕聞見；唯唐宋來數輩宗匠，踪跡彰著，人皆景仰。然而，當其水邊林下，則以三條篾、一把鋤，爲清浄自活；逮其匡徒領衆，則以“一日不作一日不食”爲真實芳規；至於揚化接人，則以一棒一喝爲拈提向上；俱與律學不復相應。是以，好心出家之流，由行脚入山，乃至登座披衣，所倣傚者，無非此等。今還許從上諸祖，仍是真比丘否？若非比丘，云何可紹祖位？若是比丘，云何不遵律制？又、今時紹祖位者，例皆輕視律學；不識從上諸祖，亦輕視否？又、今時紹祖位者，雖不遵戒，而仍爲人授戒；不識從上諸祖，亦爲人授戒否？

答：從上諸祖，各有三類：

一者、嚴浄毘尼，宏範三界；如遠公、智者、左谿、永嘉、荆谿、大梅、永明、覺範、高峰、中峰、楚石等是也。覺範非時不食，中峰冬夏一衲，具載傳記，芳軌昭然。古今如此知識，亦甚衆多，所應景仰倣傚。

二者、丁兹末世，勢不獲已，遵佛遺命，捨微細戒；故住静則刀耕火種，領衆則墾土開田；然於非時食等諸戒，仍自遵行；故清規晚用藥石，不云粥飯；祇許非時漿、七日藥，終身藥耳。又，德山托鉢，亦因視日早晚，當知不非時食明矣。然而，此等知識，則便不敢爲人授戒。所以唐宋以來，禪有禪寺，講有講寺，律有律寺。初出家時，多先學律；律學有得，則以律名家；律學無得，則捨之而習講、參禪。但捨微細戒，不捨重戒及性戒也。

復有不能學律，徑投禪教而參學者，此即名爲“乘急戒緩”。然亦必護根本五戒，斷無毁犯重戒之理！而決不敢自稱比丘，亦決不敢輕視律學。但自愧未能兼修，以爲慚德。故至出世接人之時，或重登戒品，性遮皆浄，如六祖等。或單提向上，獨接一機，如壽昌等。有人問壽昌云：“佛制比丘，不得掘地，損傷草木；今何自耕自種，自芸自穫？”答云：“我輩祇是悟得佛心，堪傳祖意；指示當機，令識心性耳。若以正法格之，僅可稱﹃鬀髮居士﹄，何敢當比丘之名也？”又問：“設令今時有能如法行持比丘事者，師將何以視之？”答云：“設使果有此人，當敬如佛，待以師禮。我輩非不爲也，實未能也。”又，紫柏大師，生平一粥一飯，别無雜食；脇不著席四十餘年；猶以未能持微細戒，故終不敢爲人授沙彌戒及比丘戒；必不得已，則授五戒法耳。嗟乎！從上諸祖，敬視律學如此，豈敢輕之？若輕律者，定屬邪見，非真實宗匠也。

三者、大用現前，觀機利益，破他疑執，不拘恒規，如：文殊菩薩執劍逼佛三處度夏；重勝比丘與女同坐，令證無生；乃至寒山拾得之呵律主；歸宗、南泉之斬蛇、猫；並是一時不得不用之權謀。譬如良醫，用砒霜以治病；大將設奇謀以除賊；偶一爲之，不可以爲典要。又，凡訶佛罵祖，痛棒毒喝，皆是不得已而用之。所謂：兵者，不祥之器，非布帛菽粟比也。若用得其當，則迹似違律，實真持律，以得律之意旨故。例如末利夫人飲酒救殺，佛讚其爲真持齋戒。菩薩戒本亦云：菩薩見機得殺盜等，於菩薩戒無所違犯，生多功德也。若用失其宜，將作門庭施設；譬如優孟之學叔敖；宗既非宗，律又非律，謗大般若，疑誤後學；三塗劇報，何由得免？設亦誘引愚流，向三寶中作種種福田；由斯福力所持，不即墮落，終爲外道魔王眷屬，非佛弟子！末世之中，多此妖邪，誑惑世間；魔所攝助，多得供養；往往聚衆百人千人，眷屬兒孫徧布天下，毁戒毁教，破壞如來真正法輪。愚小無知，羨彼名聲而争倣傚，令好心出家者，皆墮其黨；求升反墜，哀哉！痛心！然由仍以三寶爲所緣境，故至罪報畢時，還藉佛法僧戒之力而得度脱；如從地倒，還從地起；較諸不聞三寶名者，猶勝一籌。故魔王語佛云：“吾於汝末法中，令諸眷屬，食汝飯，著汝衣，破壞汝法。”佛言：“汝但自壞，吾法不壞也。”今若欲不墮三塗，徑登聖果，請必從持戒始。縱不能持，亦須讚歎，自生慚歉。若既掛名受戒，而又輕視戒法；既不精持戒法，而又爲人作師授戒；既廣爲人授戒，又不教人如法學戒；且言戒是小乘，不須習學；則決墮三塗，爲魔眷屬；自受其苦，無人能代。終亦必皆成佛，我不敢輕之矣！

凡例：

如來滅後，結集律藏，原無衆部之殊；後因異執，致成多部。部類既分，各宗一轍；所以，義浄獨宏根本，懷素但遵四分；皆謂不應會通；蓋恐彼此逃托，捨遮取開，就輕避重也。今倣南山意旨，爲之會通；意在理優則用，實非趨避取捨；擬集衆部之大成，庶契如來之本意耳。

每戒之下，各有：緣起、釋義，及與罪相輕重，次則問辯折衷，次或引證；並餘隨律威儀，與本戒相似者，亦附於後。凡此六科，或具、或減，不復細列，但用：緣、釋、相、辯、證、附，六字以標其上。聲聞遮罪，大士悉皆同學。今依梵網及慈氏戒本，每戒指明大略；蓋倣天台義疏之意。

提綱、律藏總目、四分律藏品目、旁引諸經論目——以上卷首。

【卷一至卷十】 釋四分比丘戒本。

【卷十一】 總辨羯磨法、結界法、授戒法。

【卷十二】 依止法、師法、弟子事師法、上座法、同學法、禮敬法、孝父母法、安居法、自恣法、迦絺那衣法。

【卷十三】 治罪法。

【卷十四】 衣法、鉢法、食法、藥法、受食法、看病法、房舍法、臥具法、器物法、杖法、 叢林法。

【卷十五】 阿蘭若法、大衆會法、分物法、説法法、讀誦法、坐禪法、雜法、犯戒罪報輕重經、戒相攝頌。

【卷十六】 比丘尼戒（八夷至單提一一五）。

【卷十七】 比丘尼戒（單提一一六至尼戒竟）、尼出家受戒法、尼雜法。

——戒法與偈咒，録問辯一則（卷十五，雜法中）：

問：備閲毘尼集要，及四分律藏，乃至僧祇、根本、五分、十誦、善見、毘尼母等；但見廣明戒法，不見别有偈咒。今時律學，惟以偈咒爲事。此義云何？

答：法門無量，雖各有弘功；而初機向道，必一門深入。既預比丘之列，當知律學爲先。欲明律學綱宗，又惟二事最急：一者、熟誦戒法，了達持犯開遮；二者、攝持威儀，專修四念處觀。是必二六時中，常爾一心，念無錯亂；方能打成一片，斷惑證真。若頭緒多端，則終難入道。今之願偈，本出華嚴；種種真言，皆屬密部。論法門，雖不可思議；約修證，則各有本宗。隨自宗而專修無間，則三昧易成；採衆華而中無線貫，則風吹必散。收之則全是，若一偈，若一句，若一字，皆爲道種；揀之則全非，律不律，顯不顯，密不密，僅成散善。此正法所以漸衰，而末運所以不振也！有志之士，不若專精戒律，辦比丘之本職；利根者，固能即戒而得究竟，全收顯密神功；鈍根者，亦能由戒而作階梯，漸登顯密堂奥。庶幾學有本源，不受多岐亡羊之誚耳。

## 一一五、 四分律大小持戒犍度略釋

一卷。卍續藏第七十一册（一—一一）。明· 古吴沙門智旭釋。

言“四分律大小持戒犍度”者：四分律二十犍度中，原無此名。四分律第五十三卷，雜犍度之三中，從“爾時世尊在拘睒彌國，王憂陀延，是賓頭盧親厚知識……”至五十三卷末雜犍度竟，有六四六三字，目爲“大小持戒犍度”，以文中有“佛爾時以此因緣集比丘僧，爲諸比丘説大小持戒犍度”故。

## 一一六、 四分律名義標釋

四十卷。卍續藏第七十册（二○一—五○一）。明· 廣州沙門釋弘贊輯。

序云：端取曇無德律，所有文句難通者，僅標其名，纘釋其義；傍採諸家之辯，正述經論之玄。……是以獨擧一部，隨事標釋；不舛餘宗。……崇禎庚午（一六三○）。

此書，等於四分律辭典。——律疏竟。

以下是律宗諸著述：

## 一一七、 關中創立戒壇圖經

一卷。大藏第四十五册（八○七—八一九），卍續藏第一○五册（二七—三九）。唐· 道宣律師撰。

序 戒壇元結教興第一、 戒壇立名顯號第二、 戒壇形重相狀第三、 戒壇高下廣狹第四、 戒壇大界内外第五、 戒壇結法先後第六、 戒壇集僧遠近第七、 戒壇作業成敗第八、戒壇受時儀軌第九、戒壇功能遠近第十、戒壇贊述辨德第十一，共十一章。第四章有圖。

## 一一八、 浄心誡觀法

二卷。大藏第四十五册（八一九—八三三）。唐· 道宣律師撰。

時在隋州興唐伽藍夏安居撰，令送泰山靈岩寺，付慈忍受持。凡三十篇：

釋名篇第一、 序宗篇第二、 五停篇第三、 校量篇第四、自慶篇第五、 善根篇第六、 破戒篇第七、 邪命篇第八、誑佛篇第九、造過篇第十、解脱篇第十一、 食緣篇第十二、流轉篇第十三、不動篇第十四、 過患篇第十五、 心濁篇第十六、 二報篇第十七、 結使篇第十八、緣生篇第十九、安般篇第二十、相資篇第二十一、 因果篇第二十二、 止劫篇第二十三、 二諦篇第二十四、 心行篇第二十五、 菩提篇第二十六、 教化篇第二十七、 佛性篇第二十八、福田篇第二十九、受持篇第三十。

節録數偈：

&nbsp;&nbsp;&nbsp;&nbsp;煩惱如河沙 &nbsp;&nbsp;&nbsp;&nbsp;先斷二種惡 

&nbsp;&nbsp;&nbsp;&nbsp;一財二是色 &nbsp;&nbsp;&nbsp;&nbsp;死時神不恐

&nbsp;&nbsp;&nbsp;&nbsp;世人習多聞 &nbsp;&nbsp;&nbsp;&nbsp;未曾行一分 

&nbsp;&nbsp;&nbsp;&nbsp;妄情取妄法&nbsp;&nbsp;&nbsp;&nbsp; 諍競起紛紜

&nbsp;&nbsp;&nbsp;&nbsp;習善莫生足 &nbsp;&nbsp;&nbsp;&nbsp;少惡即遠避 

&nbsp;&nbsp;&nbsp;&nbsp;念念觀無常 &nbsp;&nbsp;&nbsp;&nbsp;勤修真對治

&nbsp;&nbsp;&nbsp;&nbsp;口誦無常經 &nbsp;&nbsp;&nbsp;&nbsp;身作有常計 

&nbsp;&nbsp;&nbsp;&nbsp;求望他利養 &nbsp;&nbsp;&nbsp;&nbsp;合眼未觀諦

註釋一種：

### ①【 浄心誡觀法發真鈔】 

六卷。卍續藏第一○五册（一五六—二一八）。宋· 天台沙門允堪述。

此誡觀者：正由學人多滯心病，未臻法源，故我大師，運以慈悲，拯斯倒執；闢乎二道，統被三機；始明小乘，終伸大行。前廿五篇彰自利，後彰利他。……

## 一一九、 釋門章服儀

一卷。大藏第四十五册（八三四—八三九）。唐· 道宣律師述。

文分十篇：制意釋名篇第一、 立體拔俗篇第二、 勝德經遠篇第三、 法色光俗篇第四、 裁制應法篇第五、方量幢相篇第六、 單複有據篇第七、 縫製裁成篇第八、補浣誠教篇第九、加法行護篇第十。

註釋一種：

### ①【釋門章服儀應法記】 

一卷。卍續藏第一○五册（二一九—二三六）。宋· 元照律師述。

## 一二○、 釋門皈敬儀

二卷。大藏第四十五册（八五四—八六八）。唐· 道宣律師述。

敬本教興一、 濟時護法二、 因機立儀三、 乘心行事四、 寄緣真俗五、 引教徵迹六、 約時科節七、 威儀有序八、功用感通九、程器陳迹十。

註釋二種：

### ①【釋門皈敬儀護法記】 

原三卷，今僅存上卷。卍續藏第一○五册（七一—八八）。宋· 永嘉沙門彦起述。

### ②【釋門皈敬儀通真記】 

三卷。卍續藏第一○五册（八九——一五五）。宋· 蕭山沙門了然述。

## 一二一、 量處輕重儀

二卷。大藏第四十五册（八三九—八五四），卍續藏第一○五册（四九—六四）。唐· 道宣律師輯。

謂亡五衆物也。文分十門：制入僧意門、分法差别門、同活共財門、囑授成不門。負債還拒門、斷割重輕門、分物時處門、撿德賞勞門、正分輕重門、物之所屬門。

今依行事鈔下卷衣法之中單解六物，分此十門。

## 一二二、 教誡新學比丘行護律儀

一卷。大藏第四十五册（八六九—八七四），卍續藏第一○五册（六五—七一）。唐· 道宣律師述。

入寺法第一、 在師前立法第二、 事師法第三、 在寺住法第四、 在院住法第五、 在房中住法第六、 對大己五夏闍梨法第七、 二時食法第八、食了出堂法第九、洗鉢法第十、護鉢法第十一、 入衆法第十二、 入堂布薩法第十三、上厠法第十四、 於六時不得語笑法第十五、 入温室法第十六、 見和尚闍梨得不起法第十七、 見和尚闍梨得不禮法第十八、看和尚闍梨病法第十九、敬重上座法第二十、掃地法第二十一、 用水瓶法第二十二、 入聚落法第二十三。

## 一二三、 律相感通傳

一卷。大藏第四十五册（八七四—八八一），卍續藏第一○五册（四○—四八）。唐· 道宣律師撰。

道宣律師，兼通三藏，而精於毘尼。住終南山時，聖僧賓頭盧，嘗爲現身，以佛滅度已來，弘律第一稱之。爲其持戒精嚴，戒光直透天宫，感得諸天神將，常來護衞，供以天饌；因凡事可質者，一一擧之天神，隨問隨答。大師録其有談戒律之相者，以爲一卷，謂之“律相感通傳”云（沙門慧寂序）。

## 一二四、 中天竺舍衞國祇洹寺圖經

一卷。大藏第四十五册（八八二—八九五)，卍續藏第一○五册（一二—二五）。唐· 道宣律師撰。

詳述舍衞國給孤獨園院舍建築情形。

## 一二五、 新受戒比丘六念五觀法

一卷。卍續藏第一○五册（二四○——二四一）。宋· 沙門允堪撰録。

晨朝六念法、食時五觀法、出衆生食法。

## 一二六、 衣鉢名義章

一卷。卍續藏第一○五册（二三七—二三九）。宋· 沙門允堪述。

袈裟、縵衣、安陀會、鬱多羅僧、僧伽梨、從衣、尼師壇、褊衫、覆肩、涅槃僧、鉢多羅，一一釋之。

## 一二七、 三衣辨惑篇

一卷。卍續藏第一○一册（一二七）。宋· 遵式大師著。見金園集卷下。

## 一二八、 道具賦

一卷。卍續藏第一○五册（二四二）。宋· 元照律師著。内題：大智律師道具賦。三衣賦、鐵鉢賦、坐具賦、漉囊賦、錫杖賦。

## 一二九、 佛制比丘六物圖

一卷。大藏第四十五册（八九六—九○一），卍續藏第一○五册（二四三—二四八）。宋· 元照律師撰。

六物者：三衣爲三；鉢，具，漉水囊，爲六。有圖有解。

## 一三○、 六物圖辨訛

一卷。卍續藏第一○五册（二四九—二五一）。宋· 會稽沙門妙生述。

辨六物圖之訛也。文分十一：

立題語濫、畫圖無益、俗談罔道、解衣名局、受不云三、 捨不云一、 明相戲論、改文從己、 坐具廢增、寄囊辨紐、勸廢圖文。

## 一三一、 三衣顯正圖

一卷。卍續藏第一○五册（二五二—二五七）。宋· 沙門妙生述。文分十五科：

示衣財色量、長短條表法、刺一邊縵縫、押葉鳥足縫、條葉靡左右、助力揲四角、四周當安緣、節角刺卍字、明破緣三縫、重作縵刺縫、前後綴鈎紐、有上揲垢腻、辨揲鈎紐處、會摘解文、畫圖憑肘量。

## 一三二、 律宗新學名句

三卷。卍續藏第一○五册（三○六—三四二）。宋· 沙門懷顯集。

統括諸部文句，搜羅一宗名言，總成三卷，用貽新學。——等於律宗辭典。

## 一三三、 律宗問答

二卷。卍續藏第一○五册（三四二—三五一）。

日本俊芿法師出三十問，宋· 沙門了然、智瑞、妙音三師解答。

## 一三四、 終南家業

六卷。卍續藏第一○五册（三五二—四○二）。宋· 四明鐵翁宗師守一述，門人行枝編。

教觀撮要、三觀塵露、答日本芿法師教觀諸問、重受戒文、戒體正義直言、四諍要論、衣制格言、論分部、論僧體、科釋雜心論出三有對文、受緣重開、論心用雙持犯結制罪、辨二止並八九名義、重釋事鈔持犯篇通塞文、重答欽師境想問、然夢菴持犯四難、徵顯定道二戒、略辨正用相從、略議第七非體、辨略教結犯。

## 一三五、 律宗會元

三卷。卍續藏第一○五册（四○三—四七○）。宋· 臺州沙門守一集。

十門總目：

諸文原教門、諸文觀法門、諸文心境門、諸文戒法門、諸文戒體門、諸文戒行門、諸文戒相門、諸文持犯門、諸文悔罪門、諸文三皈門。

——此書卷中最後六頁，脱字甚多，無從索解。

## 一三六、 蓬折直辨

一卷。卍續藏第一○五册（四七○—四八一）。宋· 沙門妙蓮撰。

鐵翁弘闡，誰解抑揚？爲見大義有妨，良難緘默。雖欲糾正，非本所懷；念息復興，經乎數載。今二三同志，頻促吾成。……寶祐甲寅（一二五四）元宵後十日，於芝苑絶筆。

## 一三七、 蓬折箴

一卷。卍續藏第一○五册（四八一—四九三）。宋· 沙門妙蓮撰。

右二書，皆辯“律以妙觀爲本”等之訛而作。

## 一三八、 比丘受戒録

一卷。卍續藏第一○七册（八七—九三）。清· 鼎湖沙門弘贊述。

略敘得戒緣由，受戒記事，布薩、受衣等法，諸祖警語等。

## 一三九、 比丘尼受戒録

一卷。卍續藏第一○七册（九三—九五）。清· 沙門弘贊述。

明得戒緣由及記事等。

## 一四○、 二部僧受戒儀式

二卷。卍續藏第一○七册（一一五—一二九）。清· 昭慶沙門書玉述。

比丘尼戒，須於二部僧中受，此明其儀式。

## 一四一、 羯磨儀式

二卷。卍續藏第一○七册（一二九—一七六）。清· 沙門書玉述。

明布薩、結夏、自恣、出罪等羯磨儀式。文有十篇。

【上卷】 時事十篇：黑白懺摩篇、半月布薩篇、受籌結夏篇、依止安居篇、悔過修浄篇、自恣解夏篇、德衣授受篇、出衣遮利篇、捨受衣藥篇、心念捨受篇。

【下卷】 非時事十篇：結解諸界篇、受日出界篇、處分亡物篇、與覆藏行篇、與摩那埵篇、 行滿出罪篇、懺偷蘭遮篇、懺波逸提篇、懺可呵法篇、懺突吉羅篇。
