# 大 乘 律 凡 例

一、 賢首法藏大師菩薩戒疏云：梁朝攝論戒學中，引毘奈耶瞿沙毘佛略經説：菩薩戒，有十萬種差别。如兹大本，未沾此域。又，上代諸德相傳云：真諦三藏，將菩薩律藏擬來此土。於南海上船，船便欲没，省去餘物，仍猶不起，唯去律本，船方得進。真諦嘆曰：菩薩戒律，漢土無緣，深可悲矣！又，曇無讖三藏，於西涼州，有沙門法進等，求讖授菩薩戒，並請翻戒本，讖曰：此國人等，性多狡猾，又無剛節，豈有堪受菩薩道器？遂不與授。進等苦請不獲，遂於佛前，立誓邀期，苦節求戒。七日纔滿，夢見彌勒親與授戒，並授戒本，並皆誦持。後覺已見讖，讖覩其相異，乃喟然歎曰：漢土亦有人矣！即與譯出戒本一卷，與進夢文義相同，即今地持戒本。又云：聲聞五律，四部東傳；此土流行，其來久矣。其於菩薩律藏，迥不東流。曇無讖言，於斯已驗。致使古來諸德，或有發心受（菩薩）戒，於持犯闇爾無聞，悲歎良深！

二、 大乘律藏中菩薩戒本，有：梵網經心地品十重四十八輕戒；菩薩善戒經八重四十八輕戒；瑜伽論四重四十三輕戒（地持戒本，是瑜伽同本異譯）；優婆塞戒經受戒品六重二十八輕戒。至於重輕、開遮、瑜伽戒本已詳。雖云菩薩律藏不克來華，然已有此等戒本，及菩薩戒支流典籍；發菩提心受菩薩戒者，依此行持，亦已足能上求下化，成就菩薩戒波羅密矣。蕅益大師云：飲一滴而知大海，燒一丸而具衆
香；惟貴精修，不俟多也。

三、 梵網經心地品二卷，註疏中：有釋上下二卷者；有單釋下卷者；有僅釋“我今盧舍那”之偈頌以下之戒本者。今依此爲次序而排列之，不分朝代之前後。

四、 梵網戒疏二十餘家，天台義疏爲最古，依義疏作釋，或解釋義疏者，有：明曠删補疏，與咸戒疏注，雲棲發隱，丹霞隨見録，靈峯合註等。義疏唯釋戒本，發隱則補釋戒本前後文——下卷文，以其是解天台義疏，故列於義疏之後。合註釋上下卷文，故排在前；但其所謂合註，不但合註上下卷文，且亦釋及發隱之疑義，亦不離義疏之大綱，故凡欲研習天台戒疏者，當參考合註也。

五、 受戒法儀，在家律要，戒殺典籍等，皆附於菩薩律藏之後。

六、 弘一大師律學遺著，雖多數屬於比丘律儀之作，但其中有六種是屬於菩薩戒疏，故排在大乘律藏之最後。弘公諸著雖簡略，但其示導後學研習戒法之下手處，十分明晰；如指示學人研習梵網戒之新舊註疏（天台疏爲舊，賢首、義寂等疏爲新）云：“習舊疏者，以智者義疏爲主；明曠戒疏删補、蕅益合註輔之（蓮池發隱等，可緩閲——原注）。元曉私記及持犯要記，甚有精義，併宜詳研。蕅益而後諸家之作，以弘贊略疏、書玉初津較勝。”又云：“新疏中，以賢首。（法藏）疏、義寂疏、太賢（古迹）記，三種爲最精湛。學者應專宗一種爲主，而以他二種輔之。勝莊述記，可參閲（若習賢首疏者，併宜參閲法銑疏殘本——原注）。元曉私記及持犯要記，雖隨宜判入舊疏，然其書甚有精義，習新疏者亦宜學之。其他如傳奥記、宋慧因注等，皆可不閲。”古今諸德，亦未曾見有示導學人研習教典有如斯分明者！故研習律籍，無論大小，當依弘一大師所示，方能獲其法益也。

# 大 乘 律

## 一、 梵網經盧舍那佛説菩薩心地戒品

二卷，一萬五千餘字。大藏第二十四册（九九七—一○一○）。姚秦· 三藏法師鳩摩羅什譯。

【上卷】 釋迦世尊於第四禪，接衆歸蓮華藏，請問盧舍那佛，廣説三十心十地法門。

【下卷】 釋尊示成佛道，十處説法之後，即於菩提樹下，結示十重四十八輕戒法。

知津云：此經本與華嚴同部；今惟此品單行，故收歸律部。

據僧肇法師序云：梵網經，有一百二十卷，六十一品。今僅譯出菩薩心地品第十而已。

註疏二十二種

此經註疏，可分三類：㈠ 解上下二卷者，㈡ 但釋下卷者，㈢ 唯解戒本者。今先列第一類，有四部：

### ①【 梵網經古迹記】 

大藏第四十册（六八九—七一八），上卷，下卷本末，共三卷。卍續藏第六十册（一八四—二三八），經疏會本，四卷。唐· 新羅青丘沙門太賢集。

七門分别：時處故，機根故，藏攝故，翻譯故，宗趣故，題名故，本文故。

言時處者：本即盧舍那佛在蓮華臺藏世界説；末即釋迦初成佛時，於摩伽陀國寂滅道場説。

言機根者：有菩薩性，得發心者。爲謗、不信、不得説故。

藏攝者：通菩薩藏，毘奈耶攝。

宗趣者：此經以心行爲宗，證覺利生爲趣。心行有二：

一教正行門，即上卷説三賢十聖内證之行。

二誡惡行門，即下卷十重四十八輕戒行。所趣亦二：如來性門，發趣相門。

信爲入法之本，戒爲住法之原；所以説偈，更令信戒。然菩薩戒略有三門：受得門、護持門、犯失門。詳於本記。

十重戒：

快意殺生戒第一、劫盜人物戒第二、無慈行欲戒第三、故心妄語戒第四、酤酒生罪戒第五、談他過失戒第六、自讚毁他戒第七、慳生毁辱戒第八。

瞋不受謝戒第九：

言“而菩薩應生一切衆生中善根無諍之事，常生悲心”者：勸他令生無瞋善根，自亦應常生大悲心。謂對惡人便作三念：

一、 念彼人：心性本浄；醉無明酒，著煩惱鬼，不獲已，有此所作耳。

二、 念本願：我爲衆生，誓證菩提，生死大苦，尚不生畏，況此小苦，豈不忍受？

三、 念彼恩：必由惱害，乃成忍行，彼即成滿我菩提因。何乃背恩，反生瞋害？

毁謗三寶戒第十：

佛法僧寶，出邪之大津，入正之要門；順之者，必證常樂；背之者，常沉苦海。邪見違逆，罪莫大焉！
四十八輕戒：

不敬師長戒第一、飲酒戒第二、食肉戒第三、食五辛戒第四、不擧教懺戒第五、住不請法戒第六、不能遊學戒第七、背正向邪見第八、不瞻病苦戒第九、畜殺生具戒第十。

此初十戒，總有四門：初二、護自心念門：於憍逸處制輕慢，於放逸處斷酒過故。次三、護他心行門。次三、仰修佛法門。後二、救護衆生門。

次十戒：

通教使命戒第十一、惱他販賣戒第十二、無根謗毁戒第十三、放火損生戒第十四、法化違宗戒第十五、貪財惜法戒第十六、依勢惡求戒第十七、虚僞作師戒第十八、鬪諍兩頭戒第十九、不救存亡戒第二十。

此十戒，分爲二門：初四、護自善門；後六、護攝他門。

次十戒：

不忍違犯戒第二十一、慢人輕法戒第二十二、輕蔑新學戒第二十三、怖勝順劣戒第二十四、爲主失儀戒第二十五、領賓違失戒第二十六、受他别請戒第二十七、自别請僧戒第二十八、邪命養身戒第二十九、詐親害生戒第三十。

此十戒，成六和敬。謂十如次三一四二，攝彼業、見、利戒同故。初三各攝，三業同故，成六和敬。

（初三、明身語意三業同，則成三，故云“各攝”。第四明見同。五六七八四戒，明利同。九十二戒，明戒同。）

問：俗禮之中，君父之怨，不報，非孝。何故今言於害王親報之非孝？

答：孝有二種：世間之孝，以怨報怨，如草滅火；勝義之孝，以慈報怨，如水滅火。既信六道皆我父母，豈爲一親更害一親？彼殺今親，後墮地獄，但可悲愍，更無可報。故以慈心平等解怨，速令斷絶，孝中之孝（釋不忍違犯戒）。

次九戒：

不救尊厄戒第三十一、横取他財戒第三十二、虚詐無義戒第三十三、退菩提心戒第三十四、不發願戒第三十五、不生自要戒第三十六、故入難處戒第三十七、坐無次第戒第三十八、不行利樂戒第三十九。

此之九戒：開正施故，遮横取故，避邪緣故，趣正乘故，發正願故，立誓猒故，離難故，無亂故，利樂故。所爲應知。

後九戒：

攝化漏失戒第四十、惡求弟子戒第四十一、非處説戒戒第四十二、故違聖禁戒第四十三、不重經律戒第四十四、不化有情戒第四十五、説法乖儀戒第四十六、非法立制戒第四十七、自破内法戒第四十八。此之九戒：初五、以戒攝受；後四、以悲教化。初五如次：攝器故、簡非故、外護故、内護故、恭敬故。後四如次：唱導故、説化故、遮惡故、護正故。所爲應知。

### ②【 梵網經玄義、合註】 

玄義一卷，合註七卷。卍續藏第六十册（二九九—三八六）。明· 蕅益大師智旭述。

緣起……毘尼一藏，細閲三番；梵網一經，奉爲日課。遂於發隱（菩薩戒疏發隱，蓮池大師解釋天台戒疏者）所闕之疑，涣然冰釋。即上卷文古義幽，昔人所稱不能句讀者，亦復妙旨泠然現前。因擬一爲合註，以補前人之闕。……適如是昉公，爲其令師請講此經，以資冥福；復有二三同志，歡喜樂聞；由是，力疾敷演，不覺心華開發，義泉沸湧，急秉筆而隨記之，共成玄義一卷，合註七卷。……歲在丁丑（明崇禎十年，大師三十九歲）。……

此經以諸佛本源心地爲體；以佛性因果爲宗；以捨凡入聖爲用。教相者：於五時中，是第一時；於五味中，即是乳味；於化儀中，即屬頓教；於化法中，即是别圓。

入文爲三：從品初至“光爲何等相”，有九行經，爲放光發起分；從“爾時釋迦擎接大衆”至下卷“心心頂戴歡喜受持”爲正示法門分；從“爾時釋迦牟尼佛説上蓮華臺藏”至卷終，有八行經，十四行偈，爲流通益世分。

十重戒：

第一殺戒、第二盜戒、第三婬戒、第四、妄語戒、第五酤酒戒、第六説四衆過戒、第七自讚毁他戒、第八慳惜加毁戒、第九瞋心不受悔戒、第十謗三寶戒。

釋此重輕戒法，須用十門明義：㈠ 隨文釋義，㈡ 性遮重輕，㈢ 七衆料簡，㈣ 大小同異，㈤ 善識開遮，㈥ 異熟果報，㈦ 觀心理解，㈧ 懺悔行法，㈨ 修證差别，一○性惡法門。

四十八輕戒：

第一不敬師友戒、第二飲酒戒、第三食肉戒、第四食五辛戒、第五不教悔罪戒、第六不供給請法戒、第七不往聽法戒、第八心背大乘戒、第九不看病戒、第十畜殺具戒、第十一國使戒、第十二販賣戒、第十三謗毁戒、第十四放火焚燒戒、第十五僻教戒、第十六爲利倒説戒、第十七恃勢乞求戒、第十八無解作師戒、第十九兩舌戒、第二十不行放救戒、第二十一瞋打報讐戒、第二十二憍慢不請法戒、第二十三憍慢僻説戒、第二十四不習學佛戒、第二十五不善知衆戒、第二十六獨受利養戒、第二十七受别請戒、第二十八别請僧戒、第二十九邪命戒、第三十經理白衣戒、第三十一不行救贖戒、第三十二損害衆生戒、第三十三邪業覺觀戒、第三十四暫離菩提心戒、第三十五不發願戒、第三十六不發誓戒、第三十七冒難遊行戒、第三十八乖尊卑次第戒、第三十九不修福慧戒、第四十揀擇受戒戒、第四十一爲利作師戒、第四十二爲惡人説戒戒、第四十三故起犯戒心戒、第四十四不供養經典戒、第四十五不化衆生戒、第四十六説法不如法戒、第四十七非法制限戒、第四十八破法戒。

【案】 合註中要義，已録入另編之“菩薩戒本會解”中，故兹不録。宜先閲天台義疏，雲棲發隱。

### ③【梵網經直解】 

四卷。卍續藏第六十一册（一—一一四）。明· 寶華山三昧律師寂光直解。

大意爲五：㈠ 釋經題目，㈡ 釋譯人名，㈢ 釋經品題，㈣ 明分科義，㈤ 正解經文。後附事義一卷。

### ④【梵網經順硃】 

二卷。卍續藏第六十一册（一一五—一八二）。清· 沙門德玉順硃。

敘……乃展三昧和尚直解，諦究年餘，少有進益。但其中文理浩瀚，引證攸長，膚學者，實難趣入，……今此順硃，雖就正文順硃填墨，亦從直解中截出；間或别出己意，亦不敢杜撰，外三昧和尚法眼也。——以上四種，係解釋上下二卷經者。

二、 但釋下卷者，有七部。

### ⑤【 梵網經記】 

二卷。卍續藏第五十九册（四三一—四六三）。唐· 北京石壁寺沙門傳奥述。

古德註疏，文廣義豐；致令後徒，思而不學。此方釋子，多習大乘，雖受假聲聞，而行兼菩薩。寡尤寡悔，在在深知；不有發揮，終難措趾；故於廣疏，略此别行。有不同者，頗有改易。輒申庸鄙，以繫全文。

本文分三：㈠ 爾時盧舍那佛下，戒起所從分；㈡ 爾時釋迦牟尼佛初坐菩提樹下，對緣正説分；㈢ 我今在此樹下略開七佛法戒下，結勸流通分。

### ⑥【梵網經述記】 

四卷。卍續藏第六十册（一○四—一五一）。唐· 崇義寺僧勝莊撰。

五門分别：㈠ 教興題目，㈡ 辨經宗體，㈢ 攝教分齊，㈣ 教所被機，㈤ 判文解釋。科判則科全經，解釋惟解下卷。

### ⑦【 梵網經疏】 

原五卷，今僅存第二、第四卷。卍續藏第六十册（一五二—一七八）。唐· 濮陽沙門知周撰。

第二卷：釋“爾時釋迦牟尼佛初坐菩提樹下成無上覺”起，至十重之第三戒止。

第四卷：釋四十八輕垢，至輕戒第二十止。

### ⑧【梵網經疏】 

原四卷，現僅存上卷。卍續藏第六十册（二三八—二五○）。唐· 沙門法銑撰。

從釋經下卷起，至十重中第四戒止。

解戒相中，十門明義：彰犯因、彰犯具、配業道、定三時、明次第、辨遮性、明犯境、明輕重、彰來報、諸部相攝。
釋十重戒，六門分别：制意、釋名、具緣成犯、闕緣之義、對治、通塞。

### ⑨【梵網經菩薩戒註】 

三卷。卍續藏第六十册（二五一—二九八）。宋· 寶應沙門慧因注。

先釋誦戒序，次釋下卷經。隨文消釋而已。

### ⑩【梵網經心地品下略疏】 

八卷。卍續藏第六十册（三八七—四六二）。明· 廣州沙門弘贊述。

消文甚詳，便於初學。

後附半月誦戒儀註。

### 11【 梵網經初津】 

八卷。卍續藏第九十五册（一—一○七）。清· 昭慶沙門書玉述。

釋經十門：教起因緣，藏乘分攝，辨定時會，教觀深廣，所被機宜，能詮體性，宗趣通局，翻譯傳授，總釋名題，别解文義。

——以上七種，係但解釋下卷經者。

三、 唯解戒本者，有八部：

賢首法藏大師疏云：

唯此梵網經，最後什自誦出，慧融等從筆受。仍别録此下卷之中，偈頌已後所説戒相，獨爲一卷，名作“梵網經盧舍那佛説菩薩十重四十八輕戒”一卷。

由此可知：此經譯出之後，即有此戒本流通，簡稱“梵網經菩薩戒本”。

此戒本，自“我今盧舍那”之偈頌以下，至卷末“心心頂戴喜躍受持”止，計六千九百餘字。後人或加“明人忍慧强”下一段偈頌二八○字。

### 12【 菩薩戒義疏】 

二卷，大藏第四十册（五六三—五七九】】，卍續藏第五十九册（一九二—二一八）。

隋· 天台智者大師説，門人灌頂記。

菩薩戒者，運善之初章，却惡之前陣；直道而歸，生源可盡。聲聞小行，尚自珍敬木叉；大士兼懷，寧不精持戒品？内外二途，咸皆敬奉；王家庶衆，委質虔恭。斯乃趣極果之勝緣，結道場之妙業。三重玄義：釋名、出體、料簡。

### 13【 天台菩薩戒疏】 

三卷，三萬餘字。大藏第四十册（五八○—六○二），卍續藏第五十九册（二一九—二四二）。唐· 天台沙門明曠删補。

今隨所欲，直筆銷文；取捨有憑，不違先見；則以天台爲宗骨，用天宫之具緣；補闕銷釋，貴在扶文，則諸家參取。

七門分别：明名體，明宗用，明教攝，明受法，明傳譯，略料簡，隨文解釋。

### 14【菩薩戒疏註】 

八卷。卍續藏第五十九册（二四三—三二三）。宋· 東掖白蓮沙門與咸，入疏箋經，加註。釋天台戒疏。後附半月誦戒儀。

### 15【 菩薩戒義疏發隱】 

發隱五卷，事義、問辯各一卷。卍續藏第五十九册（三二四—四三一）。明· 雲棲蓮池大師，釋天台義疏，前後又補釋下卷經文。

### 16【菩薩戒疏隨見録】 

一卷。卍續藏第九十五册（一二一—一三二）。明· 丹霞沙門今釋造。

——出徧行堂集卷四十九。

節出天台菩薩戒義疏之名相，如：圓教、無作、發無作等，加以解釋。

### 17【 梵網經菩薩戒本私記】 

僅存上卷。卍續藏第九十五册（一○八—一二一）。唐· 新羅曉公（元曉）造。

先釋題，次釋文。從偈頌起，至十重戒訖。

### 18【 菩薩戒本疏】 

三卷。大藏第四十册（六五六—六八八），卍續藏第六十册（六七—一○三）。唐· 新羅沙門義寂述。

戒法無量，要唯受隨。受則業本初暢，納法在身；隨則持心後起，顯緣防護。

辨受有二：初明順緣得受，後顯違緣失受。

辨得有四：簡貴器，簡師德，受之方軌，問答遣疑。

釋文分三：從初至“皆名第一清浄者”，爲序説；又二：偈頌爲勸信序，餘長文爲結戒序。

從“佛告諸佛子”至“四十八輕戒三世諸佛已當今誦”，爲正説。餘殘爲流通。

釋十重中，以五句辨釋文義：制意釋名，具緣成犯，判業輕重，學處同異，就文解釋。

### 19【 梵網經菩薩戒本疏】 

六卷。大藏第四十册（六○二—六五五】】，卍續藏第六十册（一—六六）。唐· 沙門法藏撰。

釋經十門：教起所因，諸藏所攝，攝教分齊，顯所爲機，能詮教體，所詮宗趣，釋經題目，教起本末，部類傳譯，隨文解釋。

文分三分：初十一行半偈，是標源歎戒分；次從“爾時”下，對緣正説分；後從“我今在此樹”下，結説勸持分。

釋十重中，先以義料簡，略作十門：釋名、明犯因、明犯具、顯犯境、造境自他、自作教他、犯相始終、明犯輕重、諸部相攝、明攝三聚。

釋十重戒，各作十門：制意、次第、釋名、具緣、闕緣、輕重、得報、通塞、對治、釋文。釋輕垢八門：制意，辨名、數類、具輕重、含多少、遮性、粗細、釋文。

【案】 梵網諸疏，辨釋犯相開遮輕重最詳、最精者，惟法藏大師疏，故留後閲。此中要義，已節入會解，故此從略。

——以上八部，唯釋戒本。

以下三部，但明大意，不釋經文。

### 20【菩薩戒本宗要】 

一卷。卍續藏第六十册（一七九—一八三）。唐· 青丘沙門太賢撰。

今依此經，釋持犯要，略有三門：申經意門、能所成門、修行差别門。

【案】 太賢法師著有古迹記，此宗要，宜先閲，然後閲古迹記。

### 21【菩薩戒本持犯要記】 

一卷。卍續藏第六十一册（一八三—一八六）。唐· 新羅沙門元曉述。

持犯之要，略有三門：輕重門、淺深門、明究竟持犯門。

——曉公著有菩薩戒本私記（見前），惜僅存上卷。

### 22【 梵網戒光】 

一卷。三千餘字。卍續藏第五十九册（一二四—一二六）。清· 古資聖寺沙門浄挺著。——閲經十二種之一。

——梵網經註疏竟。

## 二、 菩薩瓔珞本業經

二卷，八品，一萬八千餘字。大藏第二十四册（一○一○—一○二二）。姚秦· 涼州沙門竺佛念譯。

### 集衆品第一 

佛重遊道場樹下，放四十二光，集十首菩薩，從十林刹、十精進佛所來。及集一切諸天等。

### 賢聖名字品第二 

説十住、十行、十向、十地、等覺、妙覺名字，皆華梵雙擧。又説住前十心：信、念、精進、定、慧、戒、向、護法、捨、願。又説二十四願偈。亦説十不可悔戒，經云：

佛子！有十不可悔戒，應受、應持：

- 一、 不殺人，乃至二十八天，諸佛菩薩；
- 二、 不盗，乃至草葉；
- 三、 不婬，乃至非人；
- 四、 不妄語，乃至非人；
- 五、 不説出家在家菩薩罪過；
- 六、 不沽酒；
- 七、 不自讚毁他；
- 八、不慳；
- 九、 不瞋；
- 十、 不謗三寶。

> 若破十戒，不可悔過，入波羅夷。十刼中，一日受罪，八萬四千滅，八萬四千生，故不可破。是故，佛子，失發心住，乃至十地，一切皆失。是故，此戒，是一切佛、一切菩薩行之根本。若一切佛、一切菩薩，不由此十戒法門得賢聖果者，無有是處！

此十不可悔戒，與梵網十重同。

### 賢聖學觀品第三 

謂十住名習種性，十行名性種性，十向名道種性，十地名聖種性，次等覺性，次妙覺性。

又名六堅，又名六忍，又名六慧，又名六定，又名六觀；又名六寶瓔络：銅寶，銀寶，金寶、瑠璃寶，摩尼寶，水精寶。並説六位所修諸行。

### 釋義品第四 

仍釋前十信及四十二位之義。

### 佛母品第五 

答敬首菩薩問二諦義。並説小中大刼差别。

### 因果品第六 

明十波羅密，各有三緣。及説七財、四攝、四辯、四依等爲因，二種法身爲果。

### 大衆受學品第七 

佛復放光集衆，囑文殊及善財等菩薩，各領大衆受學。因分别三種受戒，及受戒儀式。由受戒故，次第入於住、行、向、地、等、妙覺中。

經云：

> 佛子！若一切衆生，初入三寶海，以信爲本；住在佛家，以戒爲本。

> 佛子！今爲諸菩薩結一切戒根本，所謂三受門：攝善法戒，所謂八萬四千法；攝衆生戒，所謂慈悲喜捨，化及一切衆生，皆得安樂；攝律儀戒，所謂十波羅夷。

是謂三聚浄戒。以此三聚，總攝一切菩薩戒，一切菩薩行，無有遺餘。

經明受菩薩戒有三種受：

一者、諸佛菩薩現在前受，名上品戒；二者、佛滅度後，於先受菩薩戒法師前受，名中品戒；三者、千里内無師，於佛菩薩形像前自誓受，名下品戒。

受戒法中，先禮三世佛，次受四不壞信，次懺悔三世十惡罪，然後正受十無盡戒。

經云：

> 又復法師能於一切國土中教化一人出家受菩薩戒者，其法師福，勝造八萬四千塔。況復二人、三人，乃至百千？福不可稱量！

> 其師者：夫婦、六親、得互爲師授。

> 其受戒者：入諸佛戒，菩薩數中；超過三刼生死之苦，是故應受。有（受）而犯者，勝無（受）不犯；有犯名菩薩，無犯名外道。以是故，有受一分戒，名一分菩薩；乃至二分、三分、四分；十分名具足戒。

據此，菩薩戒，似亦可隨分多少受持，如五戒之少分、多分、滿分。又云：

> 十重有犯，無悔，得使重受戒。八萬威儀戒，盡名輕；有犯，得使悔過，對首悔滅。

謂十重有犯，則無懺悔法，但許重受。輕戒，只須對首懺悔，罪便得滅。又云：

> 一切菩薩凡聖戒，盡心爲體；心無盡故，戒亦無盡。

此謂菩薩戒法以心爲體。詳見天台菩薩戒義疏“出體”明無作中説。

### 集散品第八 

三勸大衆發菩提心；乃至再囑須受菩薩戒已，方可爲説此大法門。

知津云：此仍似華嚴部攝。智者大師，依此判别圓位次。今因始終申明十重戒法，故歸律藏。

### 註疏一種

#### ①【 菩薩瓔珞本業經疏】 

二卷，上卷逸失，僅存下卷。卍續藏第六十一册（二四八—二六六）。唐· 新羅沙門元曉撰。

【上卷】 釋集衆品第一 賢聖名字品第二 賢聖學觀品第三——佚失。

【下卷】 釋賢聖學觀品十觀心第九已下，至八品，全經竟。