## 二一、 根本説一切有部毘奈耶

五十卷。三十八萬餘字。大藏第二十三册（六二七—九○四）。唐· 三藏法師義浄譯。

義浄三藏，齊州（山東省歷城縣）人，或云：范陽（河北省涿縣）人。俗姓張，字文明。幼出家。慕法顯、玄奘之高風，有西行志。高宗咸亨二年（六七一），三十七歲，自南海附舶往印度，歷遊三十餘國，在印二十餘年。後齎梵本經律論四百部，金剛座真容一部，舍利三百粒，以武后證聖元年（六九五）仲夏，還至洛陽。武后崇敬頗厚，勅住佛授記寺，從事翻譯。前後所譯經律論凡五十六部，二百三十卷。有部律典，皆成其手。此毘奈耶，譯於景龍四年（七一○）。又别撰“南海寄歸内法傳”等。師雖徧翻三藏，而偏攻律部；譯述之餘，常教授學徒，傳行徧於京洛。先天二年（七一三）寂。壽七十九，一作七十三。（中佛史、開元録）

此毘奈耶五十卷，明苾芻學處。

### 【卷一】

毘奈耶序——偈頌，五言二十六頌，七言六頌，又五言五頌。

&nbsp;&nbsp;&nbsp;&nbsp;别解脱經難得聞 &nbsp;&nbsp;&nbsp;&nbsp;經於無量俱胝刼

&nbsp;&nbsp;&nbsp;&nbsp;讀誦受持亦如是 &nbsp;&nbsp;&nbsp;&nbsp;如説行者更難遇

四波羅市迦法，總攝頌曰：

&nbsp;&nbsp;&nbsp;&nbsp;若作不浄行 &nbsp;&nbsp;&nbsp;&nbsp;不與取斷人

&nbsp;&nbsp;&nbsp;&nbsp;妄説上人法 &nbsp;&nbsp;&nbsp;&nbsp;斯皆不共住

不浄行學處第一之一 

佛成道後，於十二年中，諸聲聞弟子，無有過失，世尊爲説略别解脱戒經曰：

&nbsp;&nbsp;&nbsp;&nbsp;一切惡莫作 &nbsp;&nbsp;&nbsp;&nbsp;一切善應修

&nbsp;&nbsp;&nbsp;&nbsp;遍調於自心 &nbsp;&nbsp;&nbsp;&nbsp;是則諸佛教

——此下尚有三頌，略。

至十三年，在佛栗氏國，時羯蘭鐸迦村，羯蘭鐸迦子，名蘇陣那，爲母所教，令求種子，便與故二作不浄事。以此因緣，佛即集衆，訶責蘇陣那已，告諸苾芻：“我觀十利，爲聲聞弟子，於毘奈耶，制其學處。云何爲十？攝取於僧故；令僧歡喜故；令僧樂住故；降伏破戒故；慚者得安故；不信令信故；信者增長故；斷現在有漏故；斷未來有漏故；令梵行得久住故。顯揚正法，廣利人天。

### 【卷二】

不浄行學處第一之二 

有五因緣，未離欲人，生支得起：大小便逼，風勢所持，嗢指徵伽蟲齧，欲染現前。（初句爲二：大便逼、小便逼，故成五。）已離欲人有四因緣，謂除欲染。説蘇陣那最初於佛法中生瘡疱緣。

不與取學處第二之一

——緣起與四分同。

佛令阿難陀入城，問諸人：王法，盜幾許物，合當死罪？諸人云：若五磨灑，若過五磨灑，是當合死。佛依此制戒。

### 【卷三】

不與取學處第二之二

如世尊説：父母於子，有大勞苦，護持、長養，資以乳哺。假使其子一肩持母、一肩持父，經於百年，不生疲倦；或滿此大地珍寶供養，令得富樂；或居尊位；雖作此事，亦未能報父母之恩。若其父母無信心者，令住正信；若無戒者，令住禁戒；若性慳者，令行惠施；無智慧者，令起智慧；如是，方名報恩。

### 【卷四】

不與取學處第二之三

### 【卷五】

不與取學處第二之四

### 【卷六】

斷人命學處第三之一 

説小軍出家乃至證果；其兄大軍爲報怨故，死後轉爲毒蛇，小軍被螫致死，其身潰裂；及夙生怨緣。

——無常頌：

&nbsp;&nbsp;&nbsp;&nbsp;積聚皆消散 &nbsp;&nbsp;&nbsp;&nbsp;崇高必墮落

&nbsp;&nbsp;&nbsp;&nbsp;合會終别離 &nbsp;&nbsp;&nbsp;&nbsp;有命咸歸死

——多貪頌：

&nbsp;&nbsp;&nbsp;&nbsp;由貪故求利 &nbsp;&nbsp;&nbsp;&nbsp;得利轉生貪

&nbsp;&nbsp;&nbsp;&nbsp;應作不應作 &nbsp;&nbsp;&nbsp;&nbsp;爲貪皆忘失

——業果頌：

&nbsp;&nbsp;&nbsp;&nbsp;假令百千刼 &nbsp;&nbsp;&nbsp;&nbsp;所作業不亡

&nbsp;&nbsp;&nbsp;&nbsp;因緣會遇時 &nbsp;&nbsp;&nbsp;&nbsp;果報還自受

### 【卷七】

斷人命學處第三之二 

佛在廣嚴城，勝慧河側，娑羅雉林。説不浄觀，乃至鹿杖殺六十人，緣起同四分。

### 【卷八】

斷人命學處第三之三

### 【卷九】

妄説自得上人法學處第四之一 

五百漁人於勝慧河網得摩竭大魚，魚有十八頭——象馬等頭，三十六眼。佛與此魚問答，與衆説其夙因。

### 【卷十】

妄説自得上人法學處第四之二

佛言：世有三大賊：一、 集百千衆，刼掠城坊，殺人放火；二、 取僧祇物以自活命；三、 實未證得上人法，妄説已證。第三大賊爲最大賊。

### 【卷十一】

十三僧伽伐尸沙法，攝頌曰：

&nbsp;&nbsp;&nbsp;&nbsp;泄觸鄙供媒 &nbsp;&nbsp;&nbsp;&nbsp;小房大寺謗

&nbsp;&nbsp;&nbsp;&nbsp;片似破僧事 &nbsp;&nbsp;&nbsp;&nbsp;隨從汙慢語

故泄精學處第一 觸女學處第二 説鄙惡語學處第三 索供養學處第四

### 【卷十二】

媒嫁學處第五 造小房學處第六 造大寺學處第七

### 【卷十三】

無根謗學處第八之一 

説實力子出家緣。

### 【卷十四】

無根謗學處第八之二 假根謗學處第九 破僧違諫學處第十之一

提婆達多，由十力迦攝波教得神通已，便化未生怨太子，令生敬信。

&nbsp;&nbsp;&nbsp;&nbsp;芭蕉若結子，&nbsp;&nbsp;&nbsp;&nbsp;竹笋生其實，

&nbsp;&nbsp;&nbsp;&nbsp;如騾懷姙時，&nbsp;&nbsp;&nbsp;&nbsp;斯皆還自害；

&nbsp;&nbsp;&nbsp;&nbsp;利養及名聞，&nbsp;&nbsp;&nbsp;&nbsp;愚人所愛樂，

&nbsp;&nbsp;&nbsp;&nbsp;能壞衆善法，&nbsp;&nbsp;&nbsp;&nbsp;如劍斬人頭。

### 【卷十五】

破僧違諫學處第十之二 隨順破僧違諫學處第十一 汙家學處第十二

言懺摩者：此方正譯，當乞容恕、容忍、首謝義也。若觸誤前人，欲乞歡喜者，皆云懺摩。無問大小，咸同此説。若悔罪者：本云：阿鉢底提舍那。阿鉢底，是罪，提舍那，是説，應云：説罪。云懺悔者：懺是西音，悔是東語；不當請恕，復非説罪，誠無由致（義浄三藏原注）。

### 【卷十六】

惡性違諫學處第十三 説闡陀因中恃仗佛勢，慢諸苾芻緣。

佛言：汝諸苾芻，不應憑恃勢力，欺蔑於人。當自攝心，謙下而住。

二不定法，攝頌曰：

&nbsp;&nbsp;&nbsp;&nbsp;若在屏障中 &nbsp;&nbsp;&nbsp;&nbsp;堪行婬欲處

&nbsp;&nbsp;&nbsp;&nbsp;及在非障處 &nbsp;&nbsp;&nbsp;&nbsp;無有第三人

三十尼薩祇波逸底迦法，初攝頌曰：

&nbsp;&nbsp;&nbsp;&nbsp;持離畜浣衣 &nbsp;&nbsp;&nbsp;&nbsp;取衣乞過受

&nbsp;&nbsp;&nbsp;&nbsp;同價及别主 &nbsp;&nbsp;&nbsp;&nbsp;遣使送衣直

有長衣不分别學處第一

### 【卷十七】

離三衣學處第二 一月衣學處第三

使非親尼浣故衣學處第四之一 説鄔陀夷與笈多緣。

### 【卷十八】

使非親尼浣故衣學處第四之二 

説鄔陀夷爲浄飯王使及出家緣。説佛成道後，囘劫毘羅城度父王及諸釋緣。

從非親尼取衣學處第五

十三杜多：糞掃衣，但三衣，（此二與衣相應。）常乞食，次第乞食，一坐食，鉢乞食，不重受食，（此五與食相應。）住蘭若，樹下居，露處住，隨處住，屍林住，（此五與處相應。）常坐（此一與策進相應）。——杜多，舊作頭陀。通常説十二頭陀，此説十三杜多。

### 【卷十九】

從非親尼取衣學處第五之二 

説佛往昔爲瘂躄仙人，化五百弟子得五通緣。

從非親居士乞衣學處第六

### 【卷二十】

過量乞衣學處第七 知俗人共許與衣就乞學處第八 知俗人别許與衣就乞學處第九 過限索衣學處第十

第二攝頌曰：

&nbsp;&nbsp;&nbsp;&nbsp;高世耶純黑 &nbsp;&nbsp;&nbsp;&nbsp;分六尼師但

&nbsp;&nbsp;&nbsp;&nbsp;擔毛浣金銀 &nbsp;&nbsp;&nbsp;&nbsp;納質並賣買

用野蠶絲作敷具學處第十一

### 【卷二十一】

用純黑羊毛作敷具學處第十二 過分作敷具學處第十三 作減六年敷具學處第十四 作新敷具不爲壞色學處第十五 自擔負羊毛學處第十六 使非親尼治羊毛學處第十七 捉金銀等學處第十八

### 【卷二十二】

出納求利學處第十九

販賣學處第二十

第三攝頌曰：

&nbsp;&nbsp;&nbsp;&nbsp;二鉢二織師 &nbsp;&nbsp;&nbsp;&nbsp;奪衣並急施

&nbsp;&nbsp;&nbsp;&nbsp;阿蘭若雨衣 &nbsp;&nbsp;&nbsp;&nbsp;回僧七日藥

得長鉢過十日不分别學處第二十一 乞鉢學處第二十二 自乞縷使非親族織師織作衣學處第二十三

### 【卷二十三】

勸織師學處第二十四 奪衣學處第二十五 急難施衣學處第二十六

### 【卷二十四】

阿蘭若六夜學處第二十七 預前求過後用雨浴衣學處第二十八 衆物入己學處第二十九 服過七日藥學處第三十

### 【卷二十五】

九十波逸底迦法，總攝頌曰：

&nbsp;&nbsp;&nbsp;&nbsp;故妄及種子 &nbsp;&nbsp;&nbsp;&nbsp;不差並數食

&nbsp;&nbsp;&nbsp;&nbsp;蟲水命伴行 &nbsp;&nbsp;&nbsp;&nbsp;傍生賊徒請

初别攝頌曰：

&nbsp;&nbsp;&nbsp;&nbsp;妄毁及離間 &nbsp;&nbsp;&nbsp;&nbsp;發擧説同聲

&nbsp;&nbsp;&nbsp;&nbsp;説罪得上人 &nbsp;&nbsp;&nbsp;&nbsp;隨親輒輕毁

故妄語學處第一 

羅怙羅喜作妄語，佛爲説喻調伏其心。

毁呰語學處第二之一

### 【卷二十六】

毁呰語學處第二之二 離間語學處第三 發擧學處第四 獨與女人説法過五六語學處第五 與未圓具人同句讀誦學處第六

### 【卷二十七】

向未圓具人説粗罪學處第七 實得上人法向未近圓人説學處第八 謗 衆利物學處第九 輕呵戒學處第十

第二攝頌曰：

&nbsp;&nbsp;&nbsp;&nbsp;種子輕惱教 &nbsp;&nbsp;&nbsp;&nbsp;安床草蓐牽

&nbsp;&nbsp;&nbsp;&nbsp;强住脱脚床 &nbsp;&nbsp;&nbsp;&nbsp;澆草應三二

壞生種學處第十一

### 【卷二十八】

嫌毁輕賤學處第十二 違惱言教學處第十三 在露地安僧敷具學處第十四之一

### 【卷二十九】

在露地安僧敷具學處第十四之二 不擧草敷具學處第十五 强牽苾芻出僧房學處第十六 强惱他學處第十七

### 【卷三十】

故放身坐臥脱脚床學處第十八 用蟲水學處第十九

造大寺過限學處第二十

第三攝頌曰：

&nbsp;&nbsp;&nbsp;&nbsp;不差至日暮 &nbsp;&nbsp;&nbsp;&nbsp;爲食二種衣

&nbsp;&nbsp;&nbsp;&nbsp;同路及乘船 &nbsp;&nbsp;&nbsp;&nbsp;二屏教化食

衆不差教授苾芻尼學處第二十一之一

### 【卷三十一】

衆不差教授尼學處之二 

説大路（梵云：莫訶半託迦）、小路（梵云：朱荼半託迦。朱荼是小，半託迦是路。舊云“周利槃特迦”者，訛也。）出家緣。小路以愚鈍故，時人稱爲愚路。大路度愚路出家，授與一偈云：

&nbsp;&nbsp;&nbsp;&nbsp;身語意業不造惡 &nbsp;&nbsp;&nbsp;&nbsp;不惱世間諸有情

&nbsp;&nbsp;&nbsp;&nbsp;正念觀知欲境空 &nbsp;&nbsp;&nbsp;&nbsp;無益之苦當遠離

佛化愚路證阿羅漢已，爲息外道嫌謗故，爲彰勝德故，勅愚路往教授苾芻尼。

説十二衆苾芻尼欲令愚路恥辱、反彰其聖德、往昔因緣。説愚路往昔以悋法故，致愚鈍緣。佛言：汝等苾芻，不應悋法；以清浄心，爲他説法；當如是學。於諸有情常生悲愍，遠離邪定，當如是學。

### 【卷三十二】

衆不差教授尼學處之三 説愚路受少教誡而證聖果緣。説侍縛迦設供輕慢愚路事。説愚路往昔爲智馬、侍縛迦爲商主事。

佛言：凡夫之人，自無慧目，不應於他輒生輕慢；當以智慧隨處觀察；如是應學。

教授衆苾芻尼至日暮學處第二十二 謗他爲飲食故教授苾芻尼學處第二十三 與非親苾芻尼衣學處第二十四

### 【卷三十三】

與非親苾芻尼作衣學處第二十五 與苾芻尼同道行學處第二十六 與苾芻尼同乘一船學處第二十七 獨與女人在屏處坐學處第二十八 與苾芻尼屏處坐學處第二十九 知苾芻尼讚歎得食學處第三十

### 【卷三十四】

第四攝頌曰：

&nbsp;&nbsp;&nbsp;&nbsp;數食一宿處 &nbsp;&nbsp;&nbsp;&nbsp;受鉢不爲餘

&nbsp;&nbsp;&nbsp;&nbsp;足食别非時 &nbsp;&nbsp;&nbsp;&nbsp;觸不受妙食

展轉食學處第三十一 佛勅於寺門屋下畫生死輪。畫法詳見本文，恐繁不録。——善生長者見輪發心感報。

### 【卷三十五】

施一食處過受學處第三十二

過三鉢受食學處第三十三 

鉢有三種，謂上中下：上者，受摩竭陀國二升米飯；中者，受一升半；小者，受一升。

### 【卷三十六】

足食學處第三十四 勸他足食學處第三十五 别衆食學處第三十六

非時食學處第三十七 

十七衆苾芻午後乞食故制。

食曾觸食學處第三十八

不受食學處第三十九 

説大哥羅住深摩舍那（謂是棄死屍處。舊云尸陀者，訛也。——原注）得證果等緣。

### 【卷三十七】

索美食學處第四十

第五攝頌曰：

&nbsp;&nbsp;&nbsp;&nbsp;蟲水二食舍 &nbsp;&nbsp;&nbsp;&nbsp;無服往觀軍

&nbsp;&nbsp;&nbsp;&nbsp;兩夜觀遊兵 &nbsp;&nbsp;&nbsp;&nbsp;打擬覆粗罪

受用蟲水學處第四十一

知有食家强安坐學處第四十二 

有食者：男以女爲食，女以男爲食；更相愛故，名之爲食。

知有食家强立學處第四十三 與無衣外道男女食學處第四十四 觀軍學處第四十五 軍中過二宿學處第四十六 擾亂軍兵學處第四十七 打苾芻學處第四十八

### 【卷三十八】

擬手向苾芻學處第四十九

覆他粗罪學處第五十

第六攝頌曰：

&nbsp;&nbsp;&nbsp;&nbsp;伴惱觸火欲 &nbsp;&nbsp;&nbsp;&nbsp;同眠法非障

&nbsp;&nbsp;&nbsp;&nbsp;未捨求寂染 &nbsp;&nbsp;&nbsp;&nbsp;收寶極炎時

共至俗家不與食學處第五十一

觸火學處第五十二 

説途中爲二童子授記事。説佛化師子王緣。

與欲已更遮學處第五十三

### 【卷三十九】

與未近圓人同室宿過二夜學處第五十四 不捨惡見違諫學處第五十五 隨捨置人學處第五十六 攝受惡見不捨求寂學處第五十七 著不壞色衣學處第五十八

### 【卷四十】

捉寶學處第五十九 

説佛與阿難見地下覆藏（金）謂是毒蛇事。説鄔波難陀令教射人及作樂人至貧乏事。説毘舍佉不失財緣。

非時洗浴學處第六十

第七攝頌曰：

&nbsp;&nbsp;&nbsp;&nbsp;殺傍生故惱 &nbsp;&nbsp;&nbsp;&nbsp;擊攊水同眠

&nbsp;&nbsp;&nbsp;&nbsp;怖藏資寄衣 &nbsp;&nbsp;&nbsp;&nbsp;無根女同路

殺傍生學處第六十一 故惱苾芻學處第六十二 以指擊攊學處第六十三 水中戲學處第六十四與女人同室宿學處第六十五 説阿尼盧陀生富貴家，乃至出家證果緣。

### 【卷四十一】

恐怖苾芻學處第六十六 藏他苾芻等衣鉢學處第六十七 受他寄衣不問主輒著學處第六十八 以衆教罪謗清浄苾芻學處第六十九 與女人同道行學處第七十

第八攝頌曰：

&nbsp;&nbsp;&nbsp;&nbsp;賊徒年未滿 &nbsp;&nbsp;&nbsp;&nbsp;掘地請違教

&nbsp;&nbsp;&nbsp;&nbsp;竊聽默然去 &nbsp;&nbsp;&nbsp;&nbsp;不敬酒非時

與賊同行學處第七十一 與減年者受近圓學處第七十二 壞生地學處第七十三 過四月索食學處第七十四 遮傳教學處第七十五 默聽鬪諍學處第七十六

### 【卷四十二】

不與欲默然起去學處第七十七

不恭敬學處第七十八 

恭敬有二：㈠ 謂大衆，㈡ 謂别人。於此二處不恭敬時，皆得墮罪。

飲酒學處第七十九 

説佛度善來緣。次説：善來苾芻於失收摩羅山降伏毒龍，受請就舍食時，請者欲令食物易消化故，以酒置飲漿中。善來飲已，囘途醉倒。佛及大衆受給孤長者供，囘時見之，故制此戒。説善來往昔因緣。

非時入聚落不囑授苾芻學處第八十之一 

説鄔陀夷最後教誡得證果緣。

### 【卷四十三】

非時入聚學處之二 佛記鄔陀夷教化第一。廣説鄔陀夷於室羅伐化十八億家皆令解脱事。鄔陀夷非時入村被殺，棄糞聚中，佛及王衆躬往拾取其屍，香洗、火焚，供養舍利。説鄔陀夷等往昔因緣。

第九攝頌曰：

&nbsp;&nbsp;&nbsp;&nbsp;食明相今知 &nbsp;&nbsp;&nbsp;&nbsp;針筒床脚量

&nbsp;&nbsp;&nbsp;&nbsp;貯華並坐具 &nbsp;&nbsp;&nbsp;&nbsp;瘡雨大師衣

食前食後行詣餘家不囑授學處第八十一

### 【卷四十四】

入王宫門學處第八十二之一 説佛勅大目乾連降伏難陀、鄔波難陀二龍王。説二龍王往昔因緣。説善與長者緣。

### 【卷四十五】

入王宫學處之二 説善與、善合、戒勝三長者及哥羅王子四希有緣。佛説苾芻入王宫有十過失。佛命迦多演那往化東方勝音國仙道王，命世羅芯芻尼往化仙道王後宫女人，乃至仙道王出家事。

### 【卷四十六】

入王宫學處之三 説仙道苾芻雖證果仍被殺事，及往昔因緣。説妙音長者及大准陀爲僧造寺事，及説七種有事福業、無事福業，並往昔因緣。

### 【卷四十七】

入王宫學處之四 説佛化曠野藥叉事。説曠野手證三果事。説無憂婆羅門以無比女施佛事，及外道出家老苾芻因生染心捨戒事，及往昔因緣。

佛言：我不見有一事迷醉世間、可愛、可樂、貪染繫縛、過女色者。當知：女人是能沉溺一切男子；若諸男子見女人時，即便迷悶，荒婬失志，於所作事皆忘次緒，勝妙善品不復存心。是故，苾芻！求解脱者，當勤修習離欲之行；於諸染境作不浄觀；如是應學。

### 【卷四十八】

入王宫學處之五

——以上種種因緣，一直説至此卷方完。然後制戒。

### 【卷四十九】

詐言不知學處第八十三 作針筒學處第八十四 作過量床學處第八十五 用草木綿貯床學處第八十六

過量作尼師但那學處第八十七 

此中制意者：尼師但那，本爲襯替臥具，恐有所損；不擬餘用。然其大量，與自身等，頂上餘有一磔手在；斯乃正與臥具相當。……敷地禮拜，不見有文；故違聖言，誰代當罪？細論可不，廣如餘處。（原注。——寄歸傳中詳論此事。）

作覆瘡衣學處第八十八

作雨浴衣學處第八十九 毘舍佉向佛請八願：施苾芻雨浴衣，施尼雨浴衣，施客苾芻食，施將行苾芻食，施病苾芻食，施看病苾芻食，施病苾芻藥，常施僧粥（緣起同四分）。

同佛衣量作衣學處第九十 

鄔波難陀與佛等量作衣，故制。

四波羅底提舍尼法，攝頌曰：

&nbsp;&nbsp;&nbsp;&nbsp;非親尼自受 &nbsp;&nbsp;&nbsp;&nbsp;舍中處分食

&nbsp;&nbsp;&nbsp;&nbsp;不請向學家 &nbsp;&nbsp;&nbsp;&nbsp;受食於寺外

從非親尼受食學處第一 

説大目連度青蓮花女出家證果緣。

佛告諸苾芻：汝等當觀：生死海中，輪不定，誰非父母？誰非男女及餘親識？如青蓮花，現見如是，於親族中共行非法，況隔生耶？非證聖果，沉淪靡息。是故汝等，於三界中，勤求出離，如救頭然。世間欲境，無厭足期；當速捨離，修無常想，作臭屍想，晝夜繫心。應如是學。

説青蓮花往昔因緣。

受苾芻尼指授食學處第二

### 【卷五十】

學家受食學處第三 阿蘭若住處外受食學處第四衆多學法

佛初成道，度五苾芻，教著衣法。

——隨時應誦伽他，如有頌云（原三首，今録第三）：

&nbsp;&nbsp;&nbsp;&nbsp;所爲布施者，&nbsp;&nbsp;&nbsp;&nbsp;必獲其利義；

&nbsp;&nbsp;&nbsp;&nbsp;若爲樂故施，&nbsp;&nbsp;&nbsp;&nbsp;後必得安樂。

七滅諍法

七佛略教

——毘奈耶五十卷竟。