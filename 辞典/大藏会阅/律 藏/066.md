#### 【卷二十二】

### 八波羅夷法

#### 婬戒第一

#### 盜戒第二

#### 殺戒第三

#### 大妄語戒第四 

—以上四戒，並同比丘。

#### 男身相觸戒第五 

鹿樂長者與偷羅難陀比丘尼互相繫意，長者異時請諸尼食，偷羅知其爲己故請，住寺不往，長者疾行食已，即往尼寺，偷羅見長者來，即臥牀上，長者問：“何所患苦？”答言：“無患苦；我所欲者，而彼不欲。”彼言：“我欲，非不欲。”即前抱臥，以手摩，口鳴。

守房小沙彌尼見，向諸尼説，諸尼嫌責，而白比丘，比丘轉白世尊，集僧，制戒。

#### 犯八事戒第六 

亦起自偷羅難陀尼。八事者：以染心受染心男子捉手、捉衣、入屏處、共立、共語、共行、身相倚、共期。

#### 覆他重罪戒第七 

偷羅難陀之妹坻舍難陀尼犯波羅夷，姊懼彼得惡名故不説。異時，坻舍休道，諸尼語言：“見汝妹捨道否？”答言：“我先知彼有此事。”諸尼訶責，白諸比丘，比丘白佛，制戒。

#### 隨擧三諫不捨戒第八 

闡陀比丘爲僧所擧，尉次比丘尼往返承事，諸尼諫之，答言：“此是我兄，今不供養，更待何時？”諸尼嫌責，佛令尼僧作訶諫羯磨，制戒。

### 十七僧殘法

#### 媒嫁戒第一

#### 無根謗戒第二

#### 假根謗戒第三 

——以上三戒，與比丘同。

#### 詣官言人戒第四 

有一居士，爲尼作精舍，以後，諸尼捨去，居士兒即耕此精舍地，諸尼詣官言訟，令官罰居士兒，故制。

#### 度賊女戒第五 

有賊女偷離奢財物逃走，諸離奢遣人覓殺，賊女即詣王舍城，至尼園中出家，離奢告瓶沙王，覓之，聞已出家，遣信語離奢，離奢譏嫌，故制。

#### 解擧尼罪戒第六 

尉次尼爲僧所擧，偷羅難陀尼輒自出界外與作解擧罪羯磨，故制。

#### 獨渡村宿戒第七 

有尼，獨高褰衣渡水，賊見，繫意，便捉觸嬈；又、差摩比丘尼多諸弟子，有一尼弟子獨入村，村中獨宿，居士謂其欲得男子；又、六羣尼，常在後獨行，謂欲得男子；故制。

#### 【卷二十三】

#### 染心受食戒第八 

時世穀貴，乞食難得，提舍難陀尼，到一販賣家乞食，販賣人繫心在彼，便與滿鉢羹飯；提舍以後數到其家乞食；復於一時，彼人遥見尼來，便自計念：如我前後與食，價可五百金錢，足直一女人。即前捉尼，欲行非法，尼便大唤，比近問知其故，且問尼：知彼與食意否？答言：知。彼言：汝若知者，何故大唤？諸尼嫌責，故制。

#### 勸受染食戒第九 

提舍入城乞食，空鉢而囘；六羣尼勸其受染心男子食，故制。

#### 破僧違諫戒第十

#### 助破僧違諫戒第十一

#### 汙家違諫戒第十二

#### 惡性違諫戒第十三 

——以上四戒，並同比丘。

#### 親近覆罪違僧諫戒第十四 

蘇摩、波頗夷二尼，常相親近住，乃至共相覆罪，諸尼諫而不改，故制。

#### 教住覆罪違僧諫戒第十五 

六羣尼教彼二尼，故制。

#### 瞋捨三寶違僧諫戒第十六 

六羣尼輒以小事瞋捨三寶，故制。

#### 喜諍不憶違僧諫戒第十七 

黑比丘尼喜鬪諍，不善憶持諍事，後以瞋恚，言僧有愛恚怖痴，故制。

### 三十捨墮法

長衣過限戒第一 離衣宿戒第二 月望衣戒第三 從非親俗人乞衣戒第四 過分取衣戒第五 勸增衣價戒第六 勸二家合辦衣戒第七 索衣過限戒第八 蓄錢寶戒第九 貿寶戒第十 販賣戒第十一 乞钵戒第十二 自乞縷使非親織師織衣戒第十三 勸織師增衣縷戒第十四 與衣瞋奪戒第十五 七日藥過限戒第十六 過前受急施衣過後蓄戒第十七 僧物入己戒第十八

——以上十八戒，並同比丘。

#### 【卷二十四】

#### 乞酥油戒第十九 

偷羅難陀詣檀越家云：須酥。彼買酥與之。復言：不須酥，須油。檀越譏嫌，故制。

#### 以造堂直貿衣共分戒第二十 

尼僧露地説戒，居士與作説戒堂物，尼却以物貿衣共分，仍露地説戒，故制。

#### 以供他食直貿衣共分戒第二十一 

舊住尼聞安隱尼欲來，爲家家乞求，大得食物，至期，彼尼不到，即取此物貿衣共分；異時，安隱尼來，入城乞食，居士問知其故，共相譏嫌，故制。

#### 以造房直作衣戒第二十二 

居士與安隱尼作房舍直，尼却以直作衣，故制。

#### 以造房直貿衣共分戒第二十三 

衆尼爲作房舍故，處處求乞，多得財物，而不作房舍，以直貿衣共分，故制。

#### 蓄長鉢戒第二十四 

六羣尼受持好色鉢，舊者留置，彼多蓄鉢，而不洗治，狼藉在地，居士譏嫌，故制。

#### 多蓄好色器戒第二十五 

起自六羣尼，故制。

#### 許病衣不與戒第二十六 

旃檀輸那尼，許與餘尼月事衣，至時不與，故制。

#### 以非時衣受作時衣戒第二十七 

亦起自六羣尼。

#### 先與貿衣後瞋奪戒第二十八 

偷羅難陀尼與餘尼貿衣，後以瞋恚，而奪彼衣，故制。

#### 乞重衣過限戒第二十九 

迦羅尼向檀越索價直千張 衣，居士譏嫌，故制。（重衣，謂障寒衣）

#### 乞輕衣過限戒第三十 

迦羅索輕衣，價直五百張 ，居士譏嫌，故制。（輕衣，謂熱時用衣。】

### 一百七十八單提法

小妄語戒第一 毁呰語戒第二 兩舌戒第三 共男子宿戒第四 與未受具人共宿戒第五 與未受具人同誦戒第六 向未受具人説粗罪戒第七 實得道，向未受具人説戒第八 與男子説法過限戒第九 掘地戒第十 壞鬼神村戒第十一 異語惱他戒第十二 嫌罵戒第十三 敷僧臥具不擧戒第十四 僧房不擧臥具戒第十五 强奪止宿戒第十六 牽他出房戒第十七 坐脱脚牀戒第十八 用蟲水戒第十九 覆屋過三節戒第二十 施一食處過受戒第二十一 别衆食戒第二十二 取歸婦價客食戒第二十三 非時食戒第二十四 殘宿食戒第二十五 不受食戒第二十六 食前後入聚落戒第二十七 食家强坐戒第二十八 食家屏坐戒第二十九 與男露坐戒第三十 驅他出聚落戒第三十一 過受藥戒第三十二 觀軍戒第三十三 軍中過宿戒第三十四 觀軍合戰戒第三十五 飲酒戒第三十六 水中戲戒第三十七 擊攊他戒第三十八 不受諫戒第三十九 恐怖他戒第四十 過洗浴戒第四十一 露地然火戒第四十二 戲藏他物戒第四十三

#### 【卷二十五】

輒著真實浄施衣戒第四十四 新衣不壞色戒第四十五 殺畜生戒第四十六 飲蟲水戒第四十七 故惱他戒第四十八 覆他粗罪戒第四十九 發起諍事戒第五十 同賊伴行戒第五十一 惡見不捨戒第五十二 隨舉戒第五十三 隨擯沙彌尼戒第五十四 拒勸學戒第五十五 輕訶説戒戒第五十六 恐擧先言戒第五十七 同羯磨後悔戒第五十八 不與欲戒第五十九 與欲後悔戒第六十 屏聽諍事戒第六十一 瞋打比丘尼戒第六十二 搏比丘尼戒第六十三 無根僧殘謗他戒第六十四 辄入王宫戒第六十五 捉寶戒第六十六 非時入聚落戒第六十七 作高牀戒第六十八 兜羅綿貯褥戒第六十九

——以上六十九戒與比丘同。

#### 噉蒜戒第七十 

蒜園主，日給尼五枚蒜；主不在時，偷羅尼令沙彌尼等盡取其蒜；主還，嫌責，故制。

#### 剃三處毛戒第七十一 

偷羅尼剃大小便處及腋下毛，於檀越家，露身，爲婦女所見，譏爲“習不浄行，猶如婬女”，故制。

#### 洗浄過限戒第七十二 

偷羅尼洗小便處，欲心内指於陰道中，傷内，出血，故制。

#### 胡膠作男根戒第七十三 

六羣尼作此，故制。

#### 二根相拍戒第七十四 

六羣尼中二人，根根相拍，故制。

#### 供比丘水扇戒第七十五 

有一長者，夫婦出家，其婦尼供給其夫比丘水扇，夫比丘言：“速去，勿在我前立，我羞。”婦尼瞋恚，以扇柄打夫比丘，以水澆其頭，故制。

#### 乞生五穀戒第七十六 

六羣尼乞生穀、胡麻等，故制。

#### 生草上大小便戒第七十七 

尼精舍附近有好草坪，俗人常來坐臥遊戲，擾亂禪静，諸尼患之，以大小便置其上，俗人嫌責，故制。

#### 不看棄穢戒第七十八 

六羣尼不看牆外而棄穢物，汙諸行人，故制。

#### 往觀伎樂戒第七十九 

俗節會日伎樂遊戲，六羣尼往觀，招俗譏嫌，故制。

#### 與男屏立共語戒第八十 

六羣尼入村，在屏處，與男子共立共語，故制。

#### 與男共入屏處戒第八十一 

亦由六羣尼，故制。

#### 與男耳語戒第八十二 

同上。

#### 去時不語戒第八十三 

有尼至白衣家，居士爲敷座令坐；居士入内，彼不語而去，致遭賊劫，故制。

#### 輒坐他牀戒第八十四 

羅閲城中，有一不信樂大臣，有獨坐牀，無人敢坐者，偷羅尼不語便坐，月水汙其牀，大臣恚責，故制。

#### 不語主人宿戒第八十五 

諸尼詣一無住處村，不語主人，便自敷坐具止宿，居士譏嫌，故制。

#### 共男入闇室戒第八十六 

起自六羣尼，故制。

#### 【卷二十六】

#### 不審受語戒第八十七 

讖摩比丘尼令弟子取衣鉢等，弟子尼不審受語，言師教其偷衣鉢等，故制。

#### 惡心呪詛戒第八十八 

六羣尼以小事便共瞋恚，作詛呪語言：“我若有如是事，墮三惡道，不生佛法中。”故制。

#### 槌胸啼哭戒第八十九 

迦羅尼與他共諍，不善憶持諍事，便自手槌胸啼哭，故制。

#### 二人共牀臥戒第九十 

起自六羣尼，故制。

#### 覆身同牀臥戒第九十一 

六羣尼二人同一被同一褥共臥，故制。

#### 故惱客舊戒第九十二 

六羣尼知先住後至、先至後住，爲惱彼故，在前問義、誦經、教授，故制。

#### 不看同道病戒第九十三 

偷羅難陀不看共住尼病，致令命終，故制。

#### 安居中牽他出房戒第九十四 

偷羅尼於安居初，聽餘尼同房住；後以瞋恚，驅出彼尼，故制。

#### 無事遊行戒第九十五 

六羣尼春夏冬一切時人間遊行，故制。

#### 安居竟不去戒第九十六 

居士請讖摩尼等安居；安居訖，即住、不去，居士譏嫌，故制。

#### 邊界難處遊行戒第九十七 

六羣尼遊行邊界，爲賊觸嬈，故制。

#### 界内有難遊行戒第九十八 

亦起自六羣尼。

#### 親近俗人三諫不捨戒第九十九 

有尼親近居士共住，作不隨順行，三諫不捨，故制。

#### 往觀王宫戒第一百 

六羣尼往觀王宫。

#### 水中露浴戒第一百一 

六羣尼在河水中露身浴。

#### 浴衣過量戒第一百二 

與比丘單提八十九同。

#### 縫衣過限戒第一百三 

偷羅尼爲一尼裁衣，欲使彼尼作供養故，不即爲縫，佛制不得過五日。

#### 過五日不看大衣戒第一百四 

有一尼置僧伽梨在房中，不看晒治，致蟲蛀爛壞，故制。

#### 【卷二十七】

#### 與僧衣作留難戒第一百五 

偷羅尼有親舊知識，欲爲尼僧設食施衣，偷羅謂：尼僧有大威德，多檀施，汝但供食，不須施衣。次日，觀僧威儀，悔不施衣，故制。

#### 輒著他衣戒第一百六 

有尼，不問主，輒著他衣，衣主以爲失衣，故制。

#### 與俗人外道衣戒第一百七 

跋難陀有二沙彌，一還俗，一入外道；六羣尼以沙門衣與之，故制。

#### 僧如法分衣遮不令分戒第一百八 

尼衆得如法衣，欲分，偷羅多諸弟子，分散不在，乃遮僧分衣，恐弟子不得故。諸尼白比丘，比丘白佛，制戒。

#### 令僧不出功德衣戒第一百九 

六羣尼，欲令五事久得放捨，令僧不出功德衣，故制。

#### 遮尼不出功德衣戒第一百十 

前謂“今不出後當出”，此直遮不出爲異。

#### 不與滅諍戒第一百十一 

有尼共鬪諍，要偷羅尼止此諍事，偷羅不爲，令諍不滅，故制。

#### 與俗人外道食戒第一百十二 

緣起同一百七。

#### 與白衣作使戒第一百十三 

六羣尼營理家事，居士嗤笑，不復恭敬，故制。

#### 自手紡織戒第一百十四 

六羣尼自手紡織，居士笑言：如我婦無異。故制。

#### 輒臥白衣牀戒第一百十五 

偷羅難陀詣一居士家，居士婦脱衣入後園浴，偷羅輒著其衣，臥其牀；居士還家，卒見，謂是己婦，即就臥捫摸，覺其頭秃，問知，居士譏嫌，故制。

#### 不辭而去戒第一百十六 

有尼至俗家内宿，明日，不告主人而去，故制。

#### 習俗呪術戒第一百十七 

六羣尼誦習世俗呪術，故制。

#### 教人誦呪戒第一百十八 

同前，但教人爲異。

#### 度妊娠女人戒第一百十九 

偷羅尼度妊娠女人出家，後生兒，自抱入村乞食，招譏故制。

#### 度有乳兒婦女戒第一百二十 

有尼度有乳兒婦女出家，留兒在家，後家中送兒還之，抱兒乞食，故制。

#### 度年不滿童女受具戒第一百二十一 

諸尼度年小童女出家，後以染心共男子調戲，故制。

#### 不與學戒戒第一百二十二 

有尼與年滿二十者不二歲學戒而受大戒。故制。

#### 不與六法戒第一百二十三 

與學戒，不與六法，故制。

#### 【卷二十八】

#### 度諸遮女受具戒第一百二十四 

諸尼度盲瞎等諸根不具者受戒，毁辱衆僧，故制。

#### 度曾嫁婦女戒第一百二十五 

諸尼度少婦出家，與男子共立等，故制。

#### 度諸遮婦受具戒第一百二十六 

同一二四，唯曾嫁爲異。

#### 度婬女受具戒第一百二十七 

諸尼度婬女出家，故制。

#### 不教弟子戒第一百二十八 

安隱尼多收徒衆而不教誡，致作諸非法事，故制。

#### 不二歲隨師戒第一百二十九 

諸尼多度弟子，皆離師去，作諸非法，故制。（佛制：出家受具後，須二歲隨師學。）

#### 僧不聽而授人具戒戒第一百三十 

諸愚痴尼度人，不知教授，故制。（佛制：僧不聽，不得授人具足戒。）

#### 不滿十二度人戒第一百三十一 

新學年少尼度人出家，不知教授，故制。（佛制：比丘尼受具足戒不滿十二夏，不得度人。）

#### 僧不聽輒度人戒第一百三十二 

諸尼雖滿十二夏，愚痴，不知教授，故制。（戒臘雖滿十二，僧若不聽，亦不得度人受具。）

#### 謗僧戒第一百三十三 

有愚痴尼乞僧與度人，僧不聽，即謗僧有愛恚怖痴，故制。

#### 度父母夫主不聽者受具戒第一百三十四 

父母、夫主不允許出家者，不得度令出家受具。

#### 度無道心者出家戒第一百三十五 

諸尼度與男子相愛者出家，出家後，思念男子，愁憂瞋恚，故制。

#### 不與學戒尼受具戒第一百三十六 

偷羅尼先許爲式叉摩那授具戒，而彼善能勸化，偷羅欲令久勸化得供養故，不與授具戒，故制。

#### 得衣不與受具戒第一百三十七 

偷羅語式叉摩那言：持衣來，與汝受具足。得衣已，却不與受，故制。

#### 多度弟子戒第一百三十八 

安隱尼多度弟子，不能一一教授，故制。（佛制一年只許度一出家弟子。）

#### 與受本法已，經宿方往僧中受戒第一百三十九 

於尼僧中受具（本法）已，即當到比丘僧中受具，不得過宿。

#### 【卷二十九】

#### 不往受教戒第一百四十 

尼於教授日不往受教授，故制。

#### 不半月請教授戒第一百四十一 

半月應往比丘僧中請教授。

#### 不詣大僧自恣戒第一百四十二 

安居竟，應往比丘僧中説三事自恣見聞疑。

#### 不依大僧安居戒第一百四十三 

不依大僧安居，則教授日無教授，有疑無處問。

#### 不白入大僧寺戒第一百四十四 

有一多知識尼命終，餘尼於比丘寺中爲起塔，諸尼數往來，擾亂坐禪比丘，故制。

#### 罵比丘戒第一百四十五 

八敬之第二。

#### 罵尼衆戒第一百四十六 

迦羅尼瞋罵尼衆，故制。

#### 使男治癰戒第一百四十七 

迦羅尼患癰，使男子破之，尼身細滑，男觸之而生染，欲行非法，故制。

#### 背請戒第一百四十八 

先受請而食足食，應請時，不能多食，請者生嫌，故制。

#### 於家生妬戒第一百四十九 

提舍比丘尼見安隱尼多得供養而生嫉妬，故制。

#### 用香塗身戒第一百五十 

#### 以胡麻滓塗身戒第一百五十一 

#### 使比丘尼塗身戒第一百五十二 

#### 使式叉摩那塗身戒第一百五十三 

#### 使沙彌尼塗身戒第一百五十四

#### 使婦女塗身戒第一百五十五 

以上皆起自六羣尼。

#### 著紵髁衣戒第一百五十六 

偷羅難陀著紵髁衣，令身粗大，居士譏“如婬女、賊女”，故制。

#### 著婦女嚴身具戒第一百五十七

#### 著革屣持蓋行戒第一百五十八

#### 【卷三十】

#### 乘乘行戒第一百五十九 

以上皆起自六羣尼。

#### 不著祇支入村戒第一百六十 

六羣尼不著僧祇支入村，露胸腋腰帶，俗譏，故制。

#### 向暮至俗家戒第一百六十一 

偷羅日暮至俗家。

#### 出寺門不囑戒第一百六十二 

六羣尼中一人，向暮開寺門出去，賊入、劫物，故制。

#### 暮去不囑戒第一百六十三 

前因賊入，此因逃犯入。

#### 不安居戒第一百六十四 

有尼不夏安居，故制。

#### 度常漏女人受具戒第一百六十五 

常漏，謂大小便涕唾常出者。

#### 度二形人戒第一百六十六 

二形者，具男女二根。

#### 度二道合者戒第一百六十七 

大小便道共合爲一。

#### 度負債人戒第一百六十八

#### 學術活命戒第一百六十九 

學世俗伎術以自活命。

#### 教俗技術戒第一百七十 

六羣尼教俗人技術。

#### 被擯不去戒第一百七十一 

六羣尼被擯不去。

#### 不請輒問戒第一百七十二 

安隱尼有大智慧，問諸比丘義，比丘不能答，皆慚，故制先請方問。

#### 故令惱亂戒第一百七十三 

同九十二。

#### 僧寺起塔戒第一百七十四 

尼於比丘寺起塔，客比丘來，不知是尼骨塔，便禮拜，故制。

#### 不敬比丘戒第一百七十五 

八敬之一。

#### 摇身行戒第一百七十六 

#### 作婦莊飾戒第一百七十七 

#### 使外道女塗身戒第一百七十八

### 八悔過法

無病乞酥、乞油、乞蜜、乞石蜜、乞乳、乞酪、乞魚、乞肉，是爲八。皆起自六羣尼。前四，比丘突吉羅。後四，比丘波逸提。

### 百衆學法

與大僧無異，故不别出。

### 七滅諍法

亦同大僧。

——以上，比丘尼三百四十八戒竟。四分律卷三十竟。

### 二十犍度

#### 一、 受戒犍度

從釋迦族祖説到悉達多太子降生、出家、成道以後，度五比丘，乃至三迦葉、舍利弗、目犍連。廣明受戒法。有四卷半文——卷三十一至卷三十五前半。

#### 二、 説戒犍度

明半月誦戒法。有一卷半——卷三十五後半至卷三十六。

#### 三、 安居犍度

印度夏季爲雨期。佛制夏三月中，須結夏安居。此明安居法。文不到一卷——卷三十七

#### 四、 自恣犍度

安居竟，應解夏自恣。此明自恣法。卷三十七至卷三十八。

#### 五、 皮革犍度

瞻波城中，有大長者子，名守籠那，生來習樂，未曾躡地而行，足下（脚底）生毛。後出家，勤行精進，經行之處，血流汙地，而不得無漏，思欲捨戒還家，佛即現前開導，以其在家時彈琴，琴絃不緩不急，以喻修道，彼即開解，聞法得果。以守籠那因緣，聽比丘在寺内著革屣。

大迦旃延在阿槃提國，度億耳出家，以衆不滿十故，三年不得受具。因此，佛聽邊方國土持律五人得受大戒。

此皮革犍度，文不到一卷——卷三十八後段及卷三十九前段。

#### 六、 衣犍度

明三衣等法。亦明耆婆童子治病事。亦明琉璃王滅釋種事。

菴婆羅婆提，以園奉佛，佛言：“汝可奉佛及四方僧。何以故？以佛物則僧不能用故。”

此衣犍度，文有二卷半——卷三十九後半至卷四十一。

#### 七、 藥犍度

此明食事之作法。律中，以藥爲食品之總名，非但指治病之藥也。有四類：時藥，非時藥，七日藥，盡形壽藥。文有一卷餘——卷四十二及卷四十三前段。

#### 八、 迦絺那衣犍度

安居圓滿，檀越供養功德衣之作法。受迦絺那（功德）衣，於五個月中，得放捨五事：㈠ 得蓄長衣，㈡ 得離衣宿，㈢ 得别衆食，㈣ 得展轉食，㈤ 得於食前食後不囑授入聚落。若不受功德衣，自恣後，此五利只許一個月。——文約二千餘字，在卷四十三。

#### 九、 拘睒彌犍度

佛在拘睒彌國，定制止比丘鬥諍之法。文約半卷餘——卷四十三。

#### 一○、 瞻波犍度

佛在瞻波城，説待客比丘之法。——卷四十四前半。

#### 一一、 呵責犍度

明訶責治罰之法。——卷四十四及四十五前一小段。

#### 一二、 人犍度

明出僧殘罪法。——卷四十五。

#### 一三、 覆藏犍度

犯罪覆藏之治罰法。

#### 一四、 遮犍度

遮止不如法羯磨等作法。

#### 一五、 破僧犍度

説提婆達多破僧事。——以上卷四十六

#### 一六、 滅諍犍度

四種諍——言諍、覓諍、犯諍、事諍，以七滅滅。——卷四十七、 卷四十八前一小段。

#### 一七、 比丘尼犍度

從佛姨母大愛道出家説到種種比丘尼法。——卷四十八、 卷四十九。

#### 一八、 法犍度

制客比丘法。明比丘諸威儀法。——卷四十九。

#### 一九、 房舍犍度

明作房舍法。瓶沙王以迦蘭陀竹園奉佛，佛令施佛及四方僧。説給孤長者建祇桓精舍因緣。——卷五十、卷五十一。

#### 二○、 雜犍度

除前十九法外，其他種種之作法。文近三卷——卷五十一、 五十二、 五十三。

第五十三卷，有“大小持戒犍度”。蕅益大師“四分律大小持戒犍度略釋”，即解釋此段文。

##### 集法毘尼五百人

佛滅度後，第一次結集法藏，是謂五百結集。

##### 七百集法毘尼

佛滅後百年，毘舍離跋闍子比丘行十非法事——應兩指抄食，得聚落間，得寺内，後聽可，得常法，得和，得與鹽共宿，得飲闍樓羅酒，得蓄不截坐具，得受金銀。耶舍伽那子比丘，爲止此非法事，乃集七百阿羅漢，集法毘尼，是謂七百集法毘尼——第二次結集。——以上卷五十四。

##### 調 部

優波離問初二篇事，佛一一答之。文有二卷半——卷五十五、 卷五十六、 卷五十七前半。

##### 毘尼增一

從一法增至二十二法，明毘尼義。

以一義，爲諸比丘結戒——攝取於僧。

有二法，令正法久住：非法説非法，是法説是法。

有三羯磨，攝一切羯磨：白羯磨，白二羯磨，白四羯磨。

有四種供養：飲食、醫藥、衣服、所須者與。

持律人有五功德：戒品堅牢，善勝諸怨，於衆中決斷無畏，若有疑悔能開解，善持毘尼令正法久住。

有十三種人，未受大戒不應受；若受，應滅擯。自言犯邊罪，犯比丘尼，賊心受戒，破二道，黄門，殺父，殺母，殺阿羅漢，破僧，惡心出佛身血，非人，畜生，二根，是爲十三。——卷五十七、 八、 九，卷六十。——四分律六十卷竟。