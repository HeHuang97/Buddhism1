## 三三、 根本説一切有部毘奈耶雜事攝頌

一卷。大藏第二十四册（五二○—五二三）。唐· 義浄三藏譯。

即前雜事中頌——有九十頌。

## 三四、 根本説一切有部尼陀那目得迦

十卷（尼陀那五卷——一至五，目得迦五卷——六至十），五萬餘字。大藏第二十四册（四一五—四五五）。唐· 義浄三藏譯。

尼陀那，明受近圓、分亡人物等事。

應知受用有其五種：一者爲主受用，謂阿羅漢，永除三毒；二者父財受用，謂諸學人，尚有餘惑；三者聽許受用，謂淳善異生，於戒清浄，勤修禪誦，無懈怠心；四者負債受用，謂雖防禁戒，而不勤修覺品善法；五者盜賊受用，謂於四重禁中隨犯其一（卷二）。

給孤長者欲爲佛作生日大會，問佛生時月日，佛言：薜舍佉月，日、月圓時，是我生日（卷五）。

目得迦五卷，明懺謝、資具等事。

## 三五、 根本説一切有部尼陀那目得迦攝頌

一卷，大藏第二十四册（五一七—五二○）。唐· 義浄三藏譯。

尼陀那五十二頌。目得迦四十八頌。

## 三六、 根本説一切有部百一羯磨

十卷，六萬餘字。大藏第二十四册（四五五—五○○）。唐· 義浄三藏譯。

單白羯磨二十二，白二羯磨四十七，白四羯磨三十二，共一百零一。

## 三七、 根本説一切有部毘奈耶頌

三卷，三萬餘字。大藏第二十四册（六一七—六五七）。尊者毘舍佉造。唐· 義浄三藏譯。

上中二卷，頌戒本；下一卷，明十七跋窣都（事）等中述其要事。

## 三八、 根本薩婆多部律攝

十四卷，十三萬餘字。大藏第二十四册（五二五—六一○）。尊者勝友集。唐· 義浄三藏譯。解釋苾芻戒經。

——以上有部律藏計十八部一百九十八卷閲竟。次閲諸宗部中律宗著述屬於有部者，一並於此閲之，爲冀文義連貫故。

## 三九、 護命放生軌儀法

一卷，七九八字。大藏第四十五册（九○二）。唐· 義浄三藏撰。

夫以懷生者，皆愛其生，上通賢智；有死者，咸畏其死，下洎蜫蟲。由是，善逝隨事而修慈，不損含識；量内身而准物，刀杖不加。唯以大慈，宣揚法化，於護生處，極致慇懃；是佛弟子，理應隨作。觀蟲濾水，是出家之要儀；見危存護，乃悲中之極急。……設使學通三藏，坐證四禪，鎮想無生，澄心空理；若不護命，依教奉持，終亦不免佛所訶責。十惡初罪，誰代受之？且如見有屠兒牽羊入寺，不過數口，放作長生，衆共聚看，彈指稱善；寧知房内用水，日殺千生萬生？既知理教不輕，宜應細羅細察；自利利物，善護善思。……

## 四○、 受用三水要行法

一卷，一四七二字。大藏第四十五册（九○二）。唐· 義浄三藏撰。

准依聖教，及西方現今衆生所用之水，有其三别：㈠ 時水，㈡ 非時水，㈢ 觸用水。

## 四一、 説罪要行法

一卷，近二千字。大藏第四十五册（九○三）。唐· 義浄三藏撰。

先明半月説罪法，謂：“每於半月、月盡，憶所犯罪，準法而説。”次明食罷發願法。後明洗浄法。

## 四二、 根本説一切有部出家受近圓羯磨儀範

一卷，近萬字。大藏第四十五册（九○五—九一一）。元· 帝師苾芻拔合思巴集。

明出家受戒法。

## 四三、 根本説一切有部苾芻習學略法

一卷，四千餘字。大藏第四十五册（九一二—九一四）。元· 帝師苾芻拔合思巴集。

教示增上戒學有三：一、 未得令得儀範，二、 已得律儀護持方便（略明苾芻戒相）；三、 若有犯者令修補法。

## 四四、 南海寄歸内法傳

四卷，四萬餘字。大藏第五十四册（二○四—二三三）。唐· 翻經三藏義浄撰。

諸部流派，生起不同；西域相承，大綱唯四：一、 聖大衆部，分出七部；二、 聖上座部，分出三部；三、 聖根本説一切有部，分出四部；四、 聖正量部，分出四部。然而，部執所傳，多有同異；且依現事，言其十八。分爲五部，不聞於西國耳？

出家之侣，各依部執；無宜取他輕事，替己重條；用自開文，見嫌餘制。若爾，則部别之義不著，許遮之理莫分。豈得以其一身，徧行於四？裂裳、金杖之喻，乃表證滅不殊。行法之徒，須依自部。其四部之中，大乘小乘區分不定。北天、南海之郡，純是小乘；神州赤縣之鄉，意存大教；自餘諸處，大小雜行。考其致也，則律檢不殊；齊制五篇，通修四諦。若禮菩薩，讀大乘經，名之爲大，不行斯事，號之爲小。

神州持律，諸部互牽；而講説、撰録之家，遂乃章鈔繁雜。五篇七聚，易處更難；方便犯持，顯而還隱。遂使覆一簣而情息，聽一席而心退。上流之伍，蒼髭乃成；中下之徒，白首寧就？律本自然落漠，讀疏遂至終身。師弟相承，用爲成則。論章段，則科而再科；述結罪，則句而還句。考其功也，實致爲山之勞；覈其益焉，時有海珠之潤！又、凡是製作之家，意在令人易解；豈得故爲密語，而更作解嘲？譬乎水溢平川，決入深井，有懷飲息，濟命無由。準檢律文，則不如此。論斷輕重，但用數行；説罪方便，無煩半日。此則西方南海法徒之大歸矣。

【案】此段評我國當時弘律註疏等事，讀我國唐宋時諸律疏可知。此爲中國佛教戒律不行之原由。殊可嘆也！

然由傳受訛謬，軌則參差，積習生常，有乖綱致者，謹依聖教，及現行要法，總有四十章，分爲四卷，名“南海寄歸内法傳”。

一、 破夏非小，二、 對尊之儀，三、 食坐小牀，四、 餐分浄觸，五、 食罷去穢，六、 水有二瓶，七、晨旦觀蟲，八、 朝嚼齒木，九、 受齋軌則，一○、 衣食所須，一一、 著衣法式，一二、 尼衣喪制，一三、結浄地法，一四、 五衆安居，一五、 隨意成規，一六、 匙筋合不，一七、 知時而禮，一八、 便利之事，一九、 受戒軌則，二○、 洗浴隨時，二一、 坐具襯身，二二、 臥息方法，二三、 徑行少病，二四、 禮不相扶，二五、 師資之道，二六、 客舊相遇，二七、 先體病源，二八、 進藥方法，二九、 除其弊藥，三○、 旋右觀時，三一、 灌沐尊儀，三二、 讚詠之禮，三三、 尊敬乖式，三四、 西方學法，三五、 長髮有無，三六、亡財僧現，三七、 受用僧物，三八、 燒身不合，三九、 傍人獲罪，四○、 古德不爲。

凡此所論，皆依根本説一切有部；不可將餘部事，見糅於斯。此與十誦大歸相似。有部所分，三部之别：一、 法護，二、 化地，三、 迦攝卑。此並不行五天，唯烏長那國，及龜兹、于闐，雜有行者。然，十誦律亦不是根本有部也。

## 四五、 佛阿毘曇經出家相品

二卷，二萬多字。大藏第二十四册（九五八—九七二）。陳· 真諦三藏譯。

初明佛毫相、頂骨功德，次明十二因緣，次明佛度三迦葉、頻婆沙羅王，次明度舍利弗、目犍連，次度犢子外道。下卷明度人出家法。大同四分律中受戒犍度。

## 四六、 優波離問佛經

一卷，七千餘字。大藏第二十四册（九○三—九一○）。劉宋· 中天竺沙門，求那跋摩譯。

佛在舍衞國給孤獨園。優波離問佛：比丘成就幾事，盡命非不依止？佛答：成就八五事、二六事，盡命不依止。次明四棄捐法、十三事、三十事、九十二事、四悔過法、七十四衆多法。

## 四七、舍利弗問經

一卷，四千餘字。大藏同上（八九九）。失譯人名。

佛住羅閲祇音樂樹下。舍利弗問戒律諸事，佛一一答之。於中，懸記孔雀輸柯王孫弗沙密多羅滅法事。

律分部事。明五部服色：僧祇黄衣，曇無德赤衣，薩婆多皂衣，迦葉遺木蘭衣，彌沙塞青衣。

## 四八、 佛説苾芻五法經

一卷，二○五六字。大藏第二十四册（九五五——九五六）。宋· 沙門法天譯。

説五法得離依止住：知苾芻寶沙他（布薩），知寶沙他事業，知結界，知結界事業，是滿五年是餘五年（謂受具滿五夏，或過五夏）。

説戒七種差别：㈠ 説四夷，餘所聞當説；㈡ 説至十三僧殘；㈢ 説至三十捨墮；㈣ 説至九十二波逸提法；㈤ 至九十二事，各四法解説；㈥ 各四説五十戒法；㈦ 一一廣説。

【案】此似律中説布薩時，遇諸難事，隨難遠近，廣略説戒之意；而文相不明。此説，在解釋五法中之知波羅提木叉義。

## 四九、 佛説苾芻迦尸迦十法經

一卷，近二千字。大藏第二十四册（九五六——九五七）。宋· 沙門法天譯。

苾芻具足十法，得爲人師範：慚愧樂戒，得多聞法，得毘奈耶多聞，正行，正見，看病，愛樂定法，説身行戒，説出家梵行戒，得十年、十年滿、十年餘（謂受具十夏以上）。

## 五○、 大比丘三千威儀

二卷，一萬七千餘字。大藏第二十四册（九一二—九二五）。後漢· 沙門安世高譯。

佛弟子有二種：一者、在家，二者、出家。在家者，初受五戒爲本，遮三惡趣，求人天福，以未能永捨家眷緣累故。更加三戒，助前五戒；一日一夜，種未來世永出因緣。

出家者，行有始終上中下業：下出家者，先以十戒爲本，盡形受持；雖捨家屬，執作於俗人等。是出家，於具戒者，故是在家。是名下出家。

中出家者，應捨執作緣務，具受八萬四千向道因緣。雖捨作業緣務，身口行，意業未能具足清浄，心結猶存，未得出要。上及不足，下比有餘，是名中出家。

上出家者，根心猛利，次應捨結使纒縛，有定慧力，心得解脱，身口意浄，出於緣務煩惱之家，永處閑静清涼之室，是名上出家。

中出家者，始受具戒，沙門儀法未能周悉，要須依止長宿有德行者。是以優波離問佛：成就幾法，盡命不依止耶？佛答，凡成就二十五法。取要言之：但能知二部戒爲本。今但成就十法。比丘成就十法，得度人，授人具足戒。

有十事應作羯磨、應行二四事、四事許不著袈裟、七事不應止、出户五事、澡漱五事、用楊枝五事、刮舌五事、著袈裟二五事、繞塔五事、常念四五事、入户五事、上牀五事、在牀五事、 經行二五事、臥有五事、夜起讀經五事、在寺五五事、飯時五事、行應請飯十事、不應作禮二五事、著泥洹僧五事、露著泥洹僧十事、著三衣五事、持鉢五事、澡鉢五事、持户鑰二五事、至人家讀經五事、有三事可至官處、有七事不應往、上高座讀經五事、坐五事、不應説經二五事、欲坐禪二五事、禪帶五事、有五事不應用坐、作私匿五事、著有二五事、洗有五事、呼住五事、問經五事、出户五事、和上二種十五德、阿闍梨五德及三五事、事師四五事、作法衣二五事、染衣五事、著法衣五事、行到時著法衣五事、不應著大衣三事又十事又五事、曝法衣五事、浣法衣三五事、沐浴剃頭報有五事、欲出行報有五事、入浴室二十五事、入温室二十五事、入堂室二五事、有三事應問經、三事不應問。——卷上竟。此下卷下。

十二頭陀、持錫杖二十五事、俗家有五事應往、爲優婆夷説經五事、新至比丘十德五事、以十事待新至比丘、依止阿闍梨教弟子十五事、弟子依止闍梨二五事、不應畜七種藥、擧沙彌法二五事、教沙彌五事、有三事不應與沙彌共居、有三事應逐去、遠行時沙彌寄人五事、持沙彌至主許寄時五事、受寄沙彌五事、飯時五事、受案七五事（以上明飯食共四十事）、飯食上澡漱四五事、飯上十事、持澡槃二十五事、用手巾五事、著大衣持手巾五事、有七人不應作直日、作鉢泥僧摩波利當行百六十德、作直月六十德、作直日十德、摩摩德三十德、直歲十德（作鉢泥下五種，列數而已，德未列出。）、鉢泥僧摩波利二種十五德、營事維那飯時堂中當行二十五德、竈下二十五德、七事待新至比丘、教人市買五事、買肉五事、教汲水五事、教人破薪五事、教人擇米五事、教人洮米五事、澡釜五事、燃竈五事、教人炊米五事、擇菜五事、作羹五事、教人澡案一切食具五事、揵椎五事又七法、有百六十事鉢泥僧會摩波利當行（未列）、鉢泥僧會時二五事、 掃塔上五事、拭佛像五事、掃塔下二五事、掃講堂七事、灑地五事、掃塔地五事、撿燈五事、燒香三事、整頓僧牀席三事、具香爐三事、燃燈五事、摩摩德十五德又六事三事四事、直歲十德、 萬物何因緣生五事、都摩波利揵椎五五事、從是五德、當會五事、踞坐五事、正坐六五事、布薩時入衆四五事、至舍後二十五事、不應用水十事、陰起十事。

——雖云三千，經中所列，僅一千一百六十三；唯列名數者，四百三十；合計不過一千五百九十三事而已。

次明春夏冬三季。

次明五部服色：薩和多絳衣，曇無德皂衣，迦葉遺木蘭衣，彌沙塞青衣，僧祇黄衣。

## 五一、 佛説迦葉禁戒經

一卷，一一○一字。大藏第二十四册（九一二）。劉宋· 居士沮渠京聲譯。

佛在給孤園，爲摩訶迦葉説比丘有二事墮地獄等九種二事。次明四事爲沙門。雖有沙門名，不行沙門法，如貧人稱大富。如人爲水所漂而渴死；雖多諷誦，不去情欲，亦如是。如醫師不能自愈其病；如摩尼珠墮不浄中。次明四事像持戒人。次説禁戒無形，不著三界等。

## 五二、 佛説五恐怖世經

一卷，四六三字。大藏同上（九五七）。譯人同上。

説末世不遵戒律諸恐怖事。

## 五三、 佛説目連所問經

一卷，七二○字。大藏第二十四册（九一一）。宋· 中印度沙門法天譯。

明苾芻、苾芻尼、犯戒墮地獄年數。

異譯一種

### ⑴【佛説犯戒罪報輕重經】 

一卷，五八○字。大藏同上。後漢· 沙門安世高譯。

## 五四、 佛説目連問戒律中五百輕重事

一卷，一萬餘字。大藏第二十四册（九七二—九八三）。失譯人名，附東晉録。

十八品：五篇事品第一 問佛事品第二 問法事品第三 問結界品第四 問歲坐事品第五 問度人品第六 問受戒事品第七 問受施事品第八 問疾病事品第九 問比丘死亡事品第十 問三衣事品第十一 問鉢事品第十二 問雜事品第十三 問三自皈事品第十四 問五戒事品第十五 問十戒事品第十六 問沙彌品第十七 歲坐竟懺悔文第十八

藏中卷末原注云：

國本有三百六十七問，丹本同此，則宋本只有二百二十問者，脱之甚矣。今取二本補之，然亦不满五百。今疑譯本不足；或恐題擧大數標爲三百，而傳寫者錯三爲五焉。（今謂：擧大數，又何妨云五？如云：比丘尼五百戒，實則三百餘耳。

例此可知：三百餘問，大數稱五百也。）

——大藏此後有與明本對校别本（九八三—九九五）。

知津云：“唯首品即犯戒罪報輕重經。以下諸品，與五部律及諸律論，俱多矛盾。曾於毘尼集要卷首稍辨之。”

集要卷首，律藏總目，於犯戒罪報輕重經及目連所問經下注云：

按此二譯，皆即世傳五百問經中之首一品耳。意五百問一書，乃後人因此而增益附會者與？曾細玩之，不惟與四分律相違，實與五部律及諸律論俱多矛盾。雖云聖意未可妄測，經典不宜輕議；然，設欲從此，則大違衆律。豈應捨通途之軌式，取疑似之法門？不知近代律主、偏流通此經者，亦曾參考全律否耶？今既徧探五律之源，不得不列在疑似之科矣。故閲藏知津中，將此經排在諸律典之後，標曰：“附疑似雜僞律”。

知津謂“近代律主偏流通此經”（還有註疏），其實，唐初之南山律祖亦於諸律疏中常引用此經；如戒疏等引“五百問論”便是，唯南山稱“論”不稱“經”而已。蕅祖未見南山諸疏（以已失傳），故不知南山亦引此經。南山徧通諸律，爲何引用此“疑僞律”？殊難解也。——擬逐條對勘諸律，但至今尚未動筆。

註釋二種

### ①【佛説目連問戒律中五百輕重事經略解】 

二卷。卍續藏第七十一册（八四—一一一）。明· 姑蘇報國寺沙門性祇述。

序云：此經二卷，律宗該攝，文辭昭著，義趣幽深。乃初心入道之樞機，末運修行之關鍵。……崇禎七年。

### ②【 佛説目連五百問戒律中輕重事經釋】 

二卷。卍續藏第九十五册（二八二—三三一）。明· 愍忠寺沙門永海述。

有序。序末書“天啓七年”，比前解早七年。

## 五五、 沙彌十戒法並威儀

一卷，九千餘字。大藏第二十四册（九二六—九三二）。失譯人名，附東晉録。

佛命舍利弗度羅羅出家，因明度沙彌法。先受三皈，次受十戒，次明沙彌十戒義，次明諸威儀。

異譯一種

### ⑴【沙彌威儀】 

一卷，近四千字。大藏第二十四册（九三二—九三四）。劉宋· 罽賓三藏求那跋摩譯。

僅出威儀門，與前七十威儀同。

## 五六、 佛説沙彌十戒儀則經

一卷，一一四○字。大藏第二十四册（九三五——九三六）。宋· 沙門施護譯。

以偈頌總攝沙彌戒品及威儀。共七十二頌（五言頌）。

## 五七、 大愛道比丘尼經

二卷，一萬三千餘字。大藏第二十四册（九四五—九五四）。失譯人名，附北涼録。

佛遊迦維羅衞釋氏精盧。佛姨母大愛道求出家，佛不許，後因阿難求請，佛制八敬法，若能行者，方許女人出家，大愛道歡喜受持，乃許度之出家。次明沙彌尼十戒諸威儀，比丘尼諸威儀。次明女人八十四態。

## 五八、 沙彌尼戒經

一卷，一七八一字。大藏第二十四册（九三七—九三八）。失譯人名，在後漢録。

明十戒及威儀。

## 五九、 沙彌尼離戒文

一卷，一四三五字。大藏第二十四册（九三八—九三九）。東晉失譯。

明十戒及七十威儀。

卷末注云：

按此戒名，國本、宋本、及開元録，皆云“沙彌尼離戒文”；丹本則云“沙彌尼雜戒文”。今撿正文，諸本皆非。何則？按此譯之“離”字，與他譯之“尼”，但梵音楚夏耳。決不是“沙彌尼之離戒文”，亦不是“沙彌尼之雜戒文”，並乖正文。故今可直云：“沙彌離（即尼）戒文”，乃正耳。然無所據，不敢即正，直書其意，以待好古雅正君子焉。

## 六○、 優婆塞五戒相經

一卷，六三五二字。大藏第二十四册（九三九—九四四）。劉宋· 沙門求那跋摩譯。

佛在迦維羅衞國，浄飯王請爲優婆塞分别五戒可悔不可悔者，令識戒相，使無疑惑，佛言：我久欲與優婆塞分别五戒。若受持不犯，當成佛道；若犯而不悔，常在三塗。以是因緣，於比丘中，次第説五戒輕重可悔不可悔相。

註疏一種

### ①【 優婆塞五戒相經箋要】 

一卷。明· 蕅益大師箋要。香港佛經流通處影印本。蕅益大師全集第十二册（佛教出版社版）。後附弘一大師補釋。

## 六一、 佛説戒消災經

一卷，一六五七字。大藏第二十四册（九四四—九四五）。吴· 月支國優婆塞支謙譯。

持皈戒人，鬼神畏避。二人受五戒，同四百九十八人見佛，皆得證果。

註疏一種

### ①【 戒消災經略釋】 

一卷。明· 蕅益大師釋。蕅益大師全集第十二册。

此經以法爲名；無常、無我、寂滅三印爲體；依止真善師友爲宗；消災證果爲用；酪味爲教相。

## 六二、 四分僧戒本

一卷，九七二二字。大藏第二十二册（一○二三—一○三○）。姚秦· 罽賓三藏佛陀耶舍譯。

## 六三、 四分律比丘戒本

一卷，九千餘字。大藏同上（一○一五—一○二二）。唐· 西太原寺沙門懷素集。

序云：今詳撿律本，參驗戒心，依於正文録之。

## 六四、 新删定四分僧戒本

一卷。卍續藏第六十一册（二六七—二七八）。唐· 終南山沙門釋道宣删定。

前有序文。

## 六五、 四分律含注戒本

三卷。大藏第四十册（四二九—四六二）。唐· 道宣律師注。

序云：今依律本，具録正經，仍從佛解，即爲註述。又以戒中各有緣起，隨戒類引，删要補之。

## 六六、 四分律含注戒本疏

八卷。唐· 道宣律師撰。疏文會入行宗記。

## 六七、 四分律含注戒本疏發揮記

卷第三（僅存此一卷）。卍續藏第六十二册（七九—九六）。宋· 天台山壽昌寺沙門允堪述。

自“置名不同”起，至“正配初篇”止。

## 六八、 四分律含注戒本疏科

八卷。卍續藏第六十二册（九八—一五四）。宋· 餘杭沙門元照録。

## 六九、四分律含注戒本疏行宗記

二十一卷。卍續藏第六十二册（一五五—五一三）。宋· 餘杭沙門元照述。日僧即静分會。

## 七○、 釋四分戒本序

一卷。卍續藏第六十三册（一—四）。宋· 鄞江沙門道言述。

釋四分律含注戒本序。序是唐道宣律師撰。

——以上是南山系解釋四分戒本。

## 七一、 四分比丘戒本疏

二卷。大藏第四十册（四六三—四九○），卍續藏第六十二册（一—三一）。唐· 沙門定賓撰。

——唐初，弘四分律者，有三大家：㈠ 相部之法勵，㈡ 即南山宣律師，㈢ 是東塔之懷素。法勵有弟子滿意。定賓，即滿意之門人也。著有四分戒本疏，飾宗義記十卷，開宗記十卷，破迷執記一卷。