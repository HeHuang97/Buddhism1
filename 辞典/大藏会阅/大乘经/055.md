#### 調伏貪等品第五十一（卷四四六）

善現白佛：誰於般若能生浄信勝解？若生信解心，何性何相，何狀何貌？佛言：心心調伏貪瞋痴等，爲性相狀貌。

#### 真如品第五十二（卷四四六—四四八）

諸天散華禮讚，佛印述之。又讚善現隨如來生，善現答之。大千震動，天又散華。善現復説真如相義。衆生獲益，六千菩薩成阿羅漢。佛告舍利子，此由不攝受般若，遠離方便善巧，如大鳥無翅故。

次諸天謂菩提極難信解證得，善現謂極易信解證得。舍利子謂：若易信解證得，不應有退屈者。善現問：色等有退屈不？色等真如有退屈不？離色等及色等真如有法有退屈不？舍利子一一答言：不也。然佛何故説三種乘？滿慈子令問：爲許有一菩薩乘不？善現以真如義反徵辯竟，結云：若菩薩，聞説諸法真如不可得相，心不驚恐怖等，速證菩提，定無退屈。佛讚印之。

善現請問：菩薩欲疾成辦菩提，當於何住？應云何住？佛廣答之。二千菩薩得無生忍。

#### 不退轉品第五十三（卷四四八）

佛爲善現説不退轉菩薩諸行狀相，乃至常得身語意浄，魔不能惑。

#### 轉不轉品第五十四（卷四四九）

佛答善現：不退轉菩薩，既名不退轉，亦得名退轉，於色等想有退轉故。復次、不退轉菩薩，當生上士，不作下士。常不遠離念佛作意，聞法作意。生生之處，常不離佛，恒聞正法。

#### 甚深義品第五十五（卷四四九—四五○）

善現白佛：惟願復爲菩薩説甚深義，令住其中，能修施等，令速圓滿！佛言：種種增語，皆顯涅槃爲甚深義。乃至色等亦名甚深，色等真如甚深故。色等真如，非即色等，非離色等，是故甚深。

次較顯如教住、如説學之功德。又較顯隨喜廻向功德。又答無數無量無邊之義。又明依止無增減無所有爲方便，修行般若。由此爲門，集諸功德，便證菩提，如焰燋炷，非初非後，不離初後。

#### 夢行品第五十六（卷四五一）

舍利子問：夢中行此三三摩地，於深般若有增益不？善現答言：晝行有增益者，夢行亦有增益。次與彌勒菩薩問答。

#### 願行品第五十七（卷四五一）

佛告善現：菩薩修行施等，爲諸有情發大願行。

#### 殑伽天品第五十八（卷四五一）

授天女記。

#### 習近品第五十九（卷四五二）

佛答善現：觀色等空，不令心亂，則不見法、不作證。未入定位，繫心於所緣，已入定時，不繫心於境。不退施等，不證漏盡。如壯士過曠野，如堅翅翔虚空等。

#### 增上慢品第六十（卷四五二—四五四）

佛爲善現説菩薩不退轉相，及説增上慢相。次明菩薩欲證菩提，應常親近真善知識。次説般若妙相。次較説經功德。

#### 同學品第六十一（卷四五四—四五五）

帝釋歎持説者非少善根所能。佛爲較顯勝德。帝釋復爲一苾芻廣明勝德，兼爲慶喜明仗佛力。佛又爲慶喜分别有惱亂不惱亂之所由。次明菩薩與菩薩共住，相視應如大師。

#### 同性品第六十二（卷四五五—四五六）

佛答善現：内空等是菩薩同性。住此中學，名爲同學。又問：若一切法本性清浄，菩薩云何復於妙法而得清浄？佛言：於性浄中，精勤修學甚深般若，如實通達，遠離煩惱染著，故説復得清浄。復次、方便善巧威德力故，攝持增長導引一切波羅密多。如薩伽耶見，如命根。

#### 無分别品第六十三（卷四五六）

帝釋散華發願，問隨喜福，佛爲較顯。善現問：如幻心，云何能證菩提？佛爲徵釋。并歎菩薩能爲難事。善現復言：不應説彼能爲難事。以所證、能證、證法、證者、證處、證時、都不可得。如幻、如影，乃至如化，如機關等，無分别故。舍利子言：若一切法皆無分别，云何分别五趣三乘？善現答言：有情顛倒惑業因緣，施設五趣差别。無分别故，施設三乘聖者，三世如來，皆由分别斷故，可施設有種種差别。菩薩應行無所分别甚深般若，便能證得無所分别微妙菩提。覺一切法無分别性，盡未來際利樂有情。

#### 堅非堅品第六十四（卷四五六—四五七）

善現答舍利子：菩薩修行般若，行非堅法，不行堅法。又爲諸天明希有事。如欲調伏虚空。當知：色等離故，即施等離。又答佛不沉不没之問。次問何等菩薩爲佛讚歎？佛言：住不退轉位者。又、隨不動佛爲菩薩時所行而學者。又、隨寶幢、頂髻二菩薩所行而學者。

#### 實語品第六十五（卷四五七—四五八）

佛爲帝釋歎善現住於勝住，然猶不及菩薩所住甚深行住。六百苾芻發菩提願，佛授其記。次以般若付囑慶喜，并現不動佛國，令大衆見。又出舌相，再囑慶喜。

#### 無盡品第六十六（卷四五八）

佛答善現：般若菩提、皆如虚空，不可盡故。應觀色等無盡故，引發般若。乃至魔皆愁苦。

#### 相攝品第六十七（卷四五九）

佛答善現，六度互相攝取之相。

#### 巧便品第六十八（卷四六○—四六三）

佛答善現：菩薩成就巧方便者，發心甚久，乃至善根甚多。又、般若雖於五度最爲前導，而無分别作用真實自體。菩薩爲有情故，勤行六度。前五攝在般若，性無差别。爲度有情，假説差别。又、般若於一切法，都無所捨。若不思惟色等，便能增長善根，圓滿六度，證得菩提。乃至著無所有不可取法，則離般若。般若如轉輪王，一切善法，隨行隨至。又能示現道非道相。又、如實觀色等非相應非不相應，是能與六度常共相應，不相捨離。又、般若是諸善法所趣向門，如水趣海。又、應於諸法如實了知略廣之相。又、應觀色等彫落故，破壞故，乃至性虚僞故，行深般若。如引虚空，修深般若。破壞諸法，修深般若。從初發心，至菩提座，應行、應引、應修。無容横起諸餘作意。又、應學一切法皆不可施設而趣菩提。都無所行，是行般若。從初發心，常學無所得而爲方便，應修布施等，應住内空等。諸有二者，名有所得；諸無二者，名無所得。雖於諸法常樂決擇，而不得色等。以無爲無作而爲方便，行深般若。佛以浄五眼，求色等不可得。雖證一切智智，不住有爲界，亦不住無爲界。如變化者，度化有情。如來與變化佛，俱爲真浄福田，諸法法性爲定量故。又、一切法但有名相。唯假施設，名相性空。有情執著，沉淪生死。菩薩悲愍，發心行行，證得一切智智，拔濟令出。然諸名相，無生無滅，亦無住異施設可得。又、前際後際俱不可得。達一切法自相空已，應行般若，無所執著。次釋般若不與諸法爲義非義。

#### 樹喻品第六十九（卷四六三）

善現以空中種樹喻菩薩能爲難事，佛以良田種樹之喻答釋之。次釋菩薩當知如佛。并較發心不退，乃至如來功德，展轉增勝。又答初發心菩薩，恒正思惟一切智智，信解一切法，皆無性爲性。

#### 菩薩行品第七十（卷四六四）

佛答善現：當於色等空，行菩薩行。不以二故，攝受修行六度，乃至證得一切智智，恒時增長一切善法。

#### 親近品第七十一（卷四六四）

佛答善現：若不親近諸佛，圓滿善根，承事善友，尚不名菩薩，豈能證一切智智？

#### 徧學品第七十二（卷四六四—四六五）

佛答善現：菩薩成就最勝覺慧，雖能受行清浄深法，而不攝受殊勝果報。於法自性能不動故。次明離四句，而有得、有現觀，以一切法常無常等爲戲論。應離諸戲論，行深般若，徧學諸道。由菩薩道，得入正性離生。於聖法毗奈耶中，應如是學甚深般若，修除遣一切法。若一切有二想者，定無布施等。下至順忍，彼尚非有，況能徧知一切法，況能得一切智智？

#### 漸次品第七十三（卷四六五—四六六）

佛答善現：住無想者，亦無順忍。菩薩於一切法皆無有想，亦無無想。以無性爲聖道，以無性爲現觀。若一切法有少自性，或復他性爲自性者，佛不應通達一切法無性爲性已，入四禪，起五通，證菩提，度有情。菩薩初發心位，聞一切法及諸有情皆以無性爲性；證得此故，説名爲佛。乃至預流深信此故，名賢善士。故我定應發趣菩提。普爲有情得涅槃故，作漸次業，修漸次學，行漸次行，所謂六度、六念，乃至一切相智。

#### 無相品第七十四（卷四六六—四六七）

佛答善現：以一切法皆以無性爲性，諸有情類，具斷常見，住有所得，難可解脱。若無所得，即是得，即是現觀，即是菩提。以不壞法界相故，由此故得有初地，乃至十地，得有異熟神通六度等法。由離諸相無漏心力，能於無相無作法中，圓滿一切功德。

#### 無雜品第七十五（卷四六七—四六八）

佛答善現：安住如夢等五取藴中，爲諸有情：布施、持戒、安忍、精進、修定、學慧。如實了知如夢等五藴，皆同一相，所謂無相。若如是知而行施等，則能圓滿一切善法。

#### 衆德相品第七十六（卷四六八—四七一）

佛答善現：愚夫異生，於夢得夢，得見夢者；乃至於化得化，得見化者。顛倒執著，造三業行，往來生死。菩薩以二種空，觀察諸法，一、畢竟空，二、無際空。安住二空，爲説正法，色等是空，離我我所，如夢、如化、都無自性。又以方便神力，拔濟令出，得三乘果。

次明菩薩甚奇希有之法，安住異熟六度五通等，隨應攝受有情，布施、愛語、利行、同事，財施、法施，説三十七品，乃至相好等法，四十二字母等，不壞諸法，無二分别。爲諸有情，如實宣説。令離妄想顛倒執著，趣三乘果。譬如化佛，教所化衆。又、一切法，不異真法界等，而依世俗，施設因果差别。菩薩於諸法中，自無執著，教他無執。善達諸法如實相故。

#### 善達品第七十七（卷四七一—四七三）

佛答善現：如所變化，於一切法都無所行，是爲善達諸法實相。以諸法但有假立名相，是故菩薩於諸善法，能自增進，亦能令他增進。又、如實知色等相，色等生滅，色等真如，是爲能學三解脱門，則能學一切法。又、欲學法界，當於一切法學。知一切法，即真法界。初中後際，常無差别。

#### 實際品第七十八（卷四七三—四七四）

佛答善現：菩薩但以實際爲量，行深般若。由方便善巧力故，安立有情，令住施等，而不執著。觀本性空，都無所得。爲度執有情想及法想故，行道相智，得三乘道，趣證無上菩提，佛眼常無斷壞。

#### 無闕品第七十九（卷四七四—四七五）

佛答善現：菩薩具足殊勝方便善巧，修行施等，不得施等，亦不遠離施等，修菩提道。次答舍利子：不和合一切法，不離散一切法，諸法皆無自性可離合散故。如實了知一切法性，皆不可取。於一切法得無障碍。安住二諦，宣説正法。如化食施化衆等。又答善現：修行施等，及餘大菩提道，皆能成熟有情。

#### 道士品第八十（卷四七六）

佛告善現：總一切法，皆菩薩道。不學一切法，定不能得一切智智。審察諸法皆畢竟空，不應執著。而於諸法，學無厭倦。觀諸有情心行差别，如實了知，但行虚妄所執，方便善巧，教令遠離所執，修諸善行。然勿恃此而生憍逸。次明清浄自他三種麤重，能浄佛土。

#### 正定品第八十一（卷四七七）

佛答善現：是菩薩從初發心，至最後有，皆住菩薩正性定聚。次釋如來本生之疑。次明一切善法皆是菩提資糧。

#### 佛法品第八十二（卷四七七）

佛答善現：即菩薩法，亦是佛法。由位有異，法性非異。

#### 無事品第八十三（卷四七八）

佛答善現：無性法中，無業無果，亦無作用。愚夫不了，顛倒發業，受三界身。爲拔濟故，施設聖法，及毗奈耶分位差别。廣説夢、像、響、燄、影、幻、變化、尋香城喻。

#### 實説品第八十四（卷四七八）

佛答善現：我説一切法平等性爲清浄法。菩薩知一切法不可取已，爲饒益彼諸有情故，求趣菩提。不爲己身，非爲餘事。乃至依世俗故，説得菩提。若執有二，不能得果，亦無現觀。執無二者亦復如是。法平等性，非佛所行。以與佛無别故。又復、法平等性，非即一切，非離一切，説名勝義。菩薩行深般若，不動勝義而行菩薩行。成熟有情，嚴浄佛土，證得菩提，説法度衆。

#### 空性品第八十五（卷四七八）

佛答善現：若有情自知諸法皆本性空，則佛菩薩不現神通作希有事。又、一切世出世法，無非是化。然、有聲聞化，有獨覺化，有菩薩化，有如來化，有煩惱化，有諸業化。乃至非有實法名爲涅槃，是故可説涅槃非化。又、一切法，先既非有，後亦非無。自性常空，不應驚怖。

第二分竟。

經四百七十八卷訖。

以上各品大意，皆録閲藏知津。

### 第三分

五十九卷（四七九—五三七），三十一品，四十七萬七千餘字。

與第二分，品有開合，而義意則同。亦無常啼，法涌二品。

#### 緣起品第一 

佛住鷲峰，與五億苾芻等俱。餘並同初二分，而九方文略。

#### 舍利子品第二 

與初分學觀品至現舌相品同，而文較第二分文稍略。

#### 善現品第三 

與初分教誡教授品至浄道品同。

#### 天帝品第四 

與初分天帝品至歎衆德品同。

#### 現窣堵波品第五 

與初分攝受品同。

#### 稱揚功德品第六 

#### 佛設利羅品第七 

#### 福聚品第八 

#### 隨喜廻向品第九 

#### 地獄品第十 

#### 歎浄品第十一

#### 讚德品第十二 

#### 陀羅尼品第十三 

#### 魔事品第十四

#### 現世間品第十五 

此品與初分佛母品同。

#### 不可思議等品第十六

#### 譬喻品第十七 

此品與初分辦事品等同。

#### 善友品第十八 

#### 真如品第十九 

#### 不退相品第二十 

#### 空相品第二十一 

#### 殑天品第二十二 

#### 巧便品第二十三 

#### 學時品第二十四

#### 見不動品第二十五 

此品即初分願喻品等。

#### 方便善巧品第二十六 

此品即初分無盡品等。

#### 慧到彼岸品第二十七 

#### 妙相品第二十八 

#### 施等品第二十九 

#### 佛國品第三十 

#### 宣化品第三十一

### 第四分 

一十八卷（卷五三八—五五五），二十九品，十四萬七千餘字。

文意同前，而文較略。唯隨順品中文，與前三分不同。

#### 妙行品第一 

即善現教誡品等。

#### 帝釋品第二 

#### 供養窣堵波品第三 

#### 稱揚功德品第四 

#### 福門品第五 

#### 隨喜廻向品第六 

#### 地獄品第七

#### 清浄品第八 

#### 讚歎品第九 

#### 總持品第十 

#### 魔事品第十一 

#### 現世間品第十二 

#### 不思議等品第十三

#### 譬喻品第十四 

#### 天讚品第十五 

#### 真如品第十六 

#### 不退相品第十七 

#### 空相品第十八

#### 深功德品第十九 

談夢覺義，較前三分更明暢。

#### 殑伽天品第二十 

#### 覺魔事品第二十一 

#### 善友品第二十二 

#### 天主品第二十三 

#### 無雜無異品第二十四

#### 迅速品第二十五 

#### 幻喻品第二十六 

#### 堅固品第二十七 

#### 散華品第二十八 

#### 隨順品第二十九

### 第五分 

十卷（卷五五六—五六五），二十四品，七萬九千多字。

文意同前，而文較第四分更略。

#### 善現品第一 

#### 天帝品第二 

#### 窣堵波品第三 

#### 神咒品第四 

#### 設利羅品第五 

#### 經典品第六 

#### 廻向品第七 

#### 地獄品第八 

#### 清浄品第九 

#### 不思議品第十 

#### 魔事品第十一 

#### 真如品第十二 

#### 甚深相品第十三 

#### 船等喻品第十四 

#### 如來品第十五 

#### 不退品第十六 

#### 貪行品第十七 

#### 姊妹品第十八 

#### 夢行品第十九 

#### 勝意樂品第二十 

#### 修學品第二十一 

#### 根栽品第二十二 

#### 付囑品第二十三 

#### 見不動佛品第二十四

### 第六分 

八卷（卷五六六—五七三），十七品，六萬一千餘字。

#### 緣起品第一（卷五六六）

佛住鷲峰，與四萬二千苾芻，七萬二千菩薩，及天龍鬼神衆俱。面門放光，照無邊界，還歸面門。東方普光佛所，離障菩薩；南方日光佛所，日藏菩薩；西方功德光照佛所，功德藏菩薩；北方自在王佛所，廣聞菩薩；東南方甘露王佛所，不退轉菩薩；西南方智炬佛所，大慧菩薩；西北方妙音王佛所，功德聚菩薩；東北方智上佛所，常喜菩薩；上方金剛相佛所，寶幢菩薩；下方金剛寶莊嚴王佛所，寶信菩薩；皆來集會。

#### 通達品第二（卷五六六）

最勝天王請問：云何菩薩修學一切法，能通達一切法？佛答以修學般若，能達十波羅密。

#### 顯相品第三（卷五六七）

佛答最勝：如地水火風空等相；甚深般若，亦復如是。

#### 法界品第四（卷五六七—五六八）

佛答最勝：菩薩學深般若，有妙慧故，通達法界即是不虚妄性，不變異性。諸法真如，但可智知，非言能説。於是大千變動，菩薩脱衣敷座，諸天散華奏樂，龍澍香雨。十方佛放眉間光，徧照此土，還歸佛頂。衆會獲益。最勝復問：甚深般若既絶語言，離諸文字；云何菩薩爲諸有情説法，隨順甚深法相，不違世俗？佛言：具大方便善巧力故。謂大慈悲喜捨。又問：云何爲度有情，示現諸相？佛言：相不可得。但由方便善巧威力，示現入胎乃至涅槃種種化相。

#### 念住品第五（卷五六八）

佛答最勝：菩薩行深般若，心正無亂；善修身受心法念住，及説如來功德大威神相。

#### 法性品第六（卷五六九）

佛答最勝：如來法性，不可思議；如無價珠墮在淤泥，不爲所染。依此法性修習善根，具足方便大悲願力，不捨有情，遠離一切虚妄分别，心得清浄，深如大海；一一行中具衆行故。生浄佛土，不爲胎汙。於是舊住天神，空中讚歎，并爲光德天子現浄土相。

#### 平等品第七（卷五七○）

佛答最勝法性平等之義，并爲授記。

#### 現相品第八（卷五七○）

舍利子問先現苦行等事，最勝答之。

#### 無所得品第九（卷五七一）

善思菩薩問最勝得受記耶？答言：我雖受記，而猶夢等。乃至重重問答，令衆獲益。最勝問佛：云何未發心者，即能發心，皆悉成就，得不退轉？佛言：以純浄意，發菩提心，親近賢聖，樂聞正法，遠離慳嫉，正信業果；設爲身命，終不作惡。乃至佛爲破四見故，説無常、苦、無我、涅槃寂静四法。次説神咒。

#### 證勸品第十（卷五七一）

佛爲最勝説過去功德寶王佛時，治世輪王，問深正法，成然灯佛。彼時千子，即是賢劫千佛。最勝又問：云何修行，速成大道？佛言：一切善法無不修滿。又問：現何色像？佛言：如鏡隨現。又、般若猶如虚空，無有一法可爲譬喻。

#### 顯功德品第十一（卷五七二）

佛答曼殊室利：過去多聞佛時，精進力菩薩，即今最勝天王。又答云何護持正法，云何能調伏心等問。

#### 現化品第十二（卷五七二）

最勝答善思問：佛所化身，更能化作無量化佛，往昔願力清浄故。及答護正法問。又有賢德天子，相與問答。

#### 陀羅尼品第十三（卷五七二）

曼殊室利及寂静慧菩薩，共説衆法不入陀羅尼功德。大千震動，天雨妙華。佛説過去寶月佛時，寶功德菩薩，有大辯才，即今寂静慧是。

#### 勸誡品第十四（卷五七二—五七三）

佛答曼殊室利，具明信受福聚，毁謗罪過。

#### 二行品第十五（卷五七三）

佛爲曼殊室利説化他自行二種般若。及説五事不可思議，三十二相，八十隨好。

#### 讚歎品第十六（卷五七三）

曼殊室利，妙色天子，善名天子，大梵天王，各以頌讚。佛印成之。

#### 付囑品第十七（卷五七三）

佛以十法付囑阿難：一、書寫，二、供養，三、施他，四、諦聽，五、披讀，六、受持、七、廣説，八、諷誦，九、思惟，十、修習。及爲持髻梵天，説佛讚三事最爲無上：一、發菩提心，二、護持正法，三、如教修行。