### 無量壽如來會第五

二卷（一七、一八），一萬三千餘字。唐· 沙門菩提流志譯。

佛住耆闍崛山，與萬二千比丘俱；及普賢、文殊、彌勒、賢護等無量無邊菩薩，皆來集會。阿難問佛光瑞希有之故，佛爲説往昔法處比丘四十八願，現成無量壽佛；廣讚極樂世界依正莊嚴之妙，極勸發願往生。

别譯四種

#### ⑴【佛説無量清浄平等覺經】 

四卷· 二萬八千餘字。大藏第十二册（二七九）。後漢、月支國沙門· 支婁迦讖譯。

#### ⑵【 佛説無量壽經】 

二卷，一萬七千餘字。大藏同前。曹魏時，印度沙門康僧鎧，嘉平四年（二五三），於洛陽譯。

此經註疏八種 此本，流通最廣，註釋亦多。

##### ①【無量壽經優波提舍願生偈】

（往生論） 一卷，三一一○字。大藏第二十六册（二三○）。婆藪槃豆菩薩造。元魏· 北天竺沙門，菩提流支譯。

天親菩薩，明修五念門，得生安樂國土，見阿彌陀佛。一、 禮拜門，二、 讚歎門，三、 作願門，四、 觀察門，五、 廻向門。觀察有三種：一、 觀察彼佛國土莊嚴功德，二、 觀察阿彌陀佛莊嚴功德，三、 觀察彼諸菩薩莊嚴功德。

此論，有北魏西河沙門曇鸞大師註—

##### ②【無量壽經優婆提舍願生偈註】 

簡稱《往生論註》。二卷，二萬七千餘字。大藏第四十册（八二六），卍續藏第七十一册。

##### ③【佛説無量壽經義疏】 

二卷，五萬餘字。大藏第三十七册（九一）。隋· 京師浄影寺沙門慧遠撰。

聖教不同，略要唯二：一、 聲聞藏，二、 菩薩藏。此經，二藏之中，菩薩藏收。爲根熟人，頓教法輪。總顯無量壽佛所行、所成、及所攝化。

##### ④【無量壽經義疏】 

一卷，一萬餘字。大正藏第三十七册（一一七）。隋· 沙門吉藏撰。此經宗致，凡有二例：一、 法藏修因感浄土果，二、 勸物修因往生彼土。

##### ⑤【無量壽經連義述文贊】 

三卷，五萬餘字。大藏第三十七册（一三一）。唐· 沙門璟興撰。

將講此經，略作三門：一、 來意，二、 釋名，三、 解本文。

來意有三：一者、欲顯浄土之所因故，二者，欲辨本誓之不虚故，三者、欲示穢土之苦惱故。

案據疏云：是解西晉法護譯本。但此本已失傳，而註中經文全同魏譯，故今附此。

##### ⑥【無量壽經宗要】 

一卷，八千餘字。大藏第三十七册（一二五）。新羅· 沙門元曉撰。

將申經旨，略開四門：一、 述教之大意，二、 簡經之宗致，三、 約人分别，四、 就文解釋。（釋文缺）

宗致中：此經以浄土因果爲宗，攝物往生爲致。

##### ⑦【無量壽經起信論】 

三卷，約三萬餘字。如皋刻經處版。清· 彭際清居士重校經文並釋。

經文：依雲棲分爲三十五章；經中義句，間有繁複，參餘譯本，重加審定，删去繁複。

論中：一、 明教體，二、 明教相，三、 明歸趣，四、 别釋經文，五、 回向極樂。

以上五種，卍續藏第三十二册。

##### ⑧【佛説無量壽經要義】

（附科目） 約三千餘字，太虚大師講，見虚大師全書第二十九册。

提要：一、 浄土法門在佛法中之位置，二、 浄土經論中無量壽經勝義。僅明大意，未釋經文。

#### ⑶【 佛説阿彌陀三耶三佛薩樓佛檀過度人道經】 

二卷，二萬五千餘字。大藏第十二册（三○○），中藏第一輯第二集（線裝第十一册）。吴· 月支國清信士支謙譯。

#### ⑷【 佛説大乘無量壽莊嚴經】 

三卷，一萬餘字。大藏第十二册（三一八），中藏第一輯第九集（線裝第六十五册）。宋· 中印土沙門法賢譯。

據經録：此經别譯有十三種，多已失傳，僅存此四。宋代以來，修浄業者，復有依此五譯重編會集者，今亦附此。

#### 會集本

##### 一【佛説大阿彌陀經】 

二卷，一萬六千餘字。大藏第十二册（三二七）。宋· 國學進士王日休（龍舒），取漢、魏、吴· 宋四譯，删補訂正，析爲五十六分。惜其未見寶積本譯，然心甚勤苦，故擧世多流通之。

##### 二【無量壽經會譯】 

一卷，清· 魏默深居士，依上五譯會集。

##### 三【摩訶阿彌陀經】 

一卷，清· 王耕心居士會集，並撰衷論一卷。卍續三十二册。

以上二種，見卍續藏第一五○册。

##### 四【佛説大乘無量壽莊嚴清浄平等覺經】 

一卷，一萬六千餘字。瑞成書局版。民國· 鄆城夏蓮居居士會集，分爲四十八章。

### 不動如來會第六

二卷（一九、二○），六品，一萬五千餘字。唐· 菩提流志譯。

説妙喜世界不動如來最初發心乃至成佛、度生、涅槃及十方衆生往生因緣。

- 授記莊嚴品第一 佛住耆闍崛山，與千二百五十比丘俱。舍利弗請問往昔菩薩發趣修行，被精進甲，功德莊嚴。佛擧不動菩薩所發種種弘誓答之。
- 佛刹功德莊嚴品第二 具明妙喜世界諸莊嚴事。
- 聲聞衆品第三 明不動國聲聞無數。
- 菩薩衆品第四 明不動國菩薩更多。在家者少，出家者多。魔不爲擾。
- 涅槃功德品第五 明不動佛入涅槃後所作佛事，法住久遠。
- 往生因緣品第六 明種種善根回向，得生彼國。及勸囑流通。

别譯一種

#### ⑴【 佛説阿閦佛國經】 

二卷，五品，一萬七千餘字。大藏第十一册（七五一），中藏第一輯第二集（線裝第十一册）。後漢· 支婁迦讖譯。

- 發意受慧品第一 
- 阿閦佛刹善快品第二 
- 弟子學成品第三 
- 諸菩薩學成品第四 
- 佛般泥洹品第五。

### 被甲莊嚴會第七

五卷（二一—二五），三萬四千餘字。唐· 菩提流志譯。

佛住迦蘭陀竹園，無邊慧菩薩説偈問法，佛亦説偈許答。次正問被大甲胄，佛具答之：初一番長行偈頌，列諸甲胄名；第二番長行偈頌，明此甲胄無相無名，不可破壞；第三番長行偈頌，明其乘於大乘；第四番長行偈頌；明其住八正道；第五番長行偈頌，明趣攝取正道之法；第六番長行偈頌，明一一皆以慧爲先導；第七番長行偈頌，明其隨入一切法，大饒益衆生；第八番長行偈頌，引古栴檀香光明佛時，有轉輪王，名一切義成，能求此法，已成超無邊境界王佛；第九番長行偈頌，明於諸法得法光明，不墮諸見；第十番長行偈頌，因勝慧菩薩問，明無所行而行；第十一番，勝慧説頌讚佛，誓願持法；第十二番，佛説偈讚成之；並説古徧照佛時，勇猛軍轉輪王聞法受持，已成無邊精進光明功德超勝王佛。次因無邊勝菩薩問，爲説長行偈頌，明無住而住爲如理住。次因無邊慧問，爲説長行偈頌，明無所安立無畏發趣之義。又説往古月燈王佛時，雲音、無邊音二大士聞此法門，皆已成佛。若有精勤修習者，當得一切法海印三昧；又能攝得阿字等諸三昧印。又説往古超過須彌光王佛時，勇猛軍、勇猛力二大士受持此法，皆已成佛，一名無邊辯才，一名最勝光明。次有慧義菩薩歎法希有，佛印成之。次加持付囑流通。

### 法界體性無分别會第八

二卷（二六、二七），一萬一千餘字。梁· 曼陀羅仙譯。

佛在給孤獨園，與八千比丘、萬二千菩薩、三萬二千天子俱。寶上天子念請文殊説法，佛勅文殊説法界體性因緣。文殊與舍利弗互相問答，五百比丘得無漏心。文殊復與舍利弗問答，發明無縛無脱之義；二百比丘不忍而去，文殊化作一比丘與之問答，令得無漏。次與阿難發明比丘有增上慢無增上慢之義。次答寶上天子發明菩薩六度清浄，四念清浄，如實授記等義。及明菩薩得自在品。諸天發心，世尊讚印。天子與文殊種種問答，發明不生不滅自在等義，五百菩薩皆得道記。魔王波旬與眷屬來，佛以神力，令問文殊：菩薩修畢竟行，善知方便行般若等義；文殊答之。又以神力，令魔變作佛身，説於佛法；五百菩薩得無生忍。又變舍利弗亦爲佛身，與魔問答：比丘斷漏，諸天發心。有千菩薩從四方乘空來，發願受持守護此經。佛亦放光守護，付囑流通。

### 大乘十法會第九

一卷（二八），一萬多字。元魏· 沙門佛陀扇多譯。

佛住耆闍崛山，與五百羅漢，無量無邊菩薩俱。浄無垢寶月王光菩薩問大乘義，佛以十法答之：一、 信成就，二、 行成就，三、 性成就，四、 樂菩提心，五、 樂法，六、 觀正法行，七、 行法慎法，八、 捨慢大慢，九、 善解如來秘密之教，十、 心不悕求二乘；各有長行、偈頌。魔外皆悟無生。

别譯一種

#### ⑴【 佛説大乘十法經】 

一卷，九千多字。大藏第十一册（七六四），中藏第一輯第二集（線裝第十一册）。蕭梁· 沙門僧伽婆羅譯。

### 文殊師利普門會第十

一卷（二九），四千餘字。唐· 菩提流志譯。

佛住耆闍崛山，與八百比丘，四萬二千菩薩俱。又，無垢藏菩薩與九萬二千菩薩，從普花佛國而來；及他方此界無量無邊菩薩，悉來集會。文殊請説普入不思議法門，佛爲説二十八三昧名，一一頌示。又説十四種三昧名及功用。

别譯一種

#### ⑴【佛説普門品經】 

一卷，九千餘字。大藏第十一册（七七○），中藏第一輯第二集（線裝第十一册）。西晉· 沙門竺法護譯。

### 出現光明會第十一

五卷（三○—三四），三萬二千餘字。唐· 菩提流志譯。

佛在耆闍崛山，與五百比丘，八十那由他補處菩薩及四十那由他大士俱。月光童子問佛：昔修何業，能得決定光明等一切光明？佛以偈答：先五言偈，答光音；次七言偈，答光用；次四言偈，説月光本事；次七言偈，明愛樂此經不愛樂此經差别，及顯受持功德。次五言偈，明昔求經之行，及懸知未來之事。次明八十種善根資糧成就，出現光明。復有八十種法，能成如來無碍解脱。月光偈讚發願。世尊微笑放光，彌勒偈讚廣問，世尊摩月光頂，説偈付囑。月光請佛受食，佛入城時，現大神變，空中宣百千頌，廣説妙法，及説咒二章。既受供已，爲説行施資糧，有八十種殊勝功德。次説欲成陀羅尼者，應當遠離八十種人。

### 菩薩藏會第十二

二十卷（三五—五四），十二品，十七萬多字。唐· 玄奘譯。

#### 開化長者品第一 

佛於室羅筏國安居竟，遊摩竭陀國，詣鷲峰山，賢首等五百長者見佛於路，頌讚相好，問捨國因。佛答以觀諸衆生十苦、十惱、十稠林、十毒箭、十愛、十邪、十不善業、十染污法、十種纏縛，所以捨家。長者説頌，願聞妙法。佛廣説根、塵、藴、界、因緣等法，無我不實。長者得法眼浄。次説一切熾然，長者即善來得戒，證阿羅漢。

#### 金毘羅天受記品第二 

護城藥叉名金毗羅，奉佛妙供，衆神各奉僧供。佛授金毘羅無上道記。金毘羅莊嚴道路，隨佛至鷲峰山。佛命阿難敷大法座，命目連集諸比丘大迦葉等，同來集會。

#### 試驗菩薩品第三 

舍利子問菩薩法，佛答以菩提心及備信欲。

#### 如來不思議性品第四 

詳説如來十種不思議法：一、 信受如來不思議身，二、 不思議音聲，三、 智，四、光，五、尸羅及以等觀，六、 神通，七、 力，八、 無畏，九、 大悲，十、 不共佛法。

#### 四無量品第五 

述過去大藴如來爲精進行童子説大慈等四波羅密。

#### 陀那波羅密多品第六 

具明五十種清浄行施，三十種上妙功德。

#### 尸波羅密多品第七 

明身語意三種妙行，十種極深重心。十種發心，獲人中天上各四廣勝處法，乃至種種四法。次明五十種清浄尸羅。次明過去最勝衆佛之時，有得念菩薩，常修梵行，已成娑羅王佛。次明菩薩行清浄戒，應於衆生起父母想，訶欲過失。

#### 羼提波羅密多品第八 

具明畢竟非畢竟忍。

#### 毘梨耶波羅密多品第九 

明十障碍法不應隨轉。當勤精進受持開演此菩薩藏，及明三業精進之相。次明在家出家菩薩各有五損減法。次説往古律儀童子精進行及法行苾芻精進行。

#### 静慮波羅密多品第十 

明菩薩依四禪發五通，遠勝二乘，及得種種大定。

#### 般若波羅密多品第十一 

先明四十一法趣入聞相。次明起正行相。次明如理方便作意。次明如理證入如理之句，如理正觀。次復廣明十種善巧。次明妙慧及到彼岸義。次明五番十種功德。

#### 大自在天授記品第十二 

結前大藴如來爲精進行童子廣説四無量及六度已，又説四攝法，然不授菩提記；次值寶性如來，轉名善慧長者，亦不得記；次值放光如來，轉名迷伽儒童，散華布髮，乃得授記，證無生忍，皆即釋迦本生事也。於是那羅達多長者子，發大乘意，與妻子眷屬樂工，及城中十千人民，廣興供養，立大乘誓。佛爲現大神變，授三乘記，及勸受持。

别譯一種

##### ⑴【 佛説大乘菩薩藏正法經】 

四十卷，十一品，十三萬七千餘字。大藏第十一册（七八一），中藏第一輯第九集（線裝第七十二册）。宋· 沙門法護等譯。

長者賢護品第一 無怖夜叉品第二 菩薩觀察品第三 如來不思議品第四 慈悲喜捨品第五 布施波羅密多品第六 持戒波羅密多品第七 忍辱波羅密多品第八 精進波羅密多品第九 禪定波羅密多品第十 勝慧波羅密多品第十一。

#### 佛爲阿難説處胎會第十三

一卷（五五），五千餘字。唐· 菩提流志譯。

佛在給孤園，阿難日晡從禪定起，與五百比丘見佛，佛爲説入胎因緣。胎中三十八七生長相貌。出胎七日後所生八萬户蟲名字。結明五陰皆無常、苦、無我、我所。阿難得法眼浄，五百比丘漏盡意解。

别譯一種

##### ⑴【佛説胞胎經】 

一卷，六千餘字。大藏第十一册（八八六），中藏第一輯第二集（線裝第十一册）。西晉沙門竺法護譯。内容與處胎會同。

#### 佛説入胎藏會第十四

二卷（五六、五七），一萬四千餘字。唐三藏法師義浄譯。

佛度難陀出家，令見天宫、地獄。爲説入胎、住胎、出胎諸苦。又説三途劇苦，教令修四念處。乃至重説偈已，難陀證阿羅漢。大衆疑問往因，佛爲具説本事。

#### 文殊師利授記會第十五

三卷（五八—六○），一萬九千餘字。唐· 于闐三藏實叉難陀譯。

佛在耆闍崛山，與比丘千人，菩薩八萬四千，諸天七十二億，及天龍八部諸大衆俱，向阿闍世王宫，現大神通。爲摧過咎菩薩説大悲法，及授道記。次應供還山，從禪定起，天人雲集。舍利弗請問嚴浄佛刹之行，佛現神變，更集十方無量刹中諸大菩薩。佛命彌勒敷大法座，昇座、動地，乃爲舍利弗説一法增至十法，及説種種浄行，因果相稱。結以三法，謂：大願殊勝，住不放逸，如所聞法起正修行。次授四萬菩薩道記。次有師子勇猛雷音菩薩，請問文殊何時成佛？得何佛刹？佛令自問文殊，深顯第一義諦法界實相之理，大衆獲益。次問發心久近，佛述雷音佛時普覆王事，已化二十億衆生皆成佛竟。次問將來佛刹莊嚴，佛勅文殊自説昔願，略有十節。佛因記其佛名普見，刹名隨順積集清浄圓滿，所有莊嚴，遠勝極樂世界，如以大海比一滴水，唯東方普光常多功德海王佛刹，名住最上願，與等無異，及有四大菩薩：東光明幢，南智上、西諸根寂静，北願慧，亦當得此浄刹。佛復以神力，令大會見東方刹依正莊嚴，隨授八萬四千菩薩道記，有十六人，猶如文殊；餘所得刹，皆如極樂。次問文殊久如成佛，佛明其劫數甚遠，無有疲倦。

别譯二種

##### ⑴【文殊師利佛土嚴浄經】 

二卷，一萬五千餘字。大藏第十一册（八九○），中藏第一輯第二集（線裝第十一册）。西晉· 沙門竺法護譯。

##### ⑵【大聖文殊師利菩薩佛刹功德莊嚴經】 

三卷，二萬餘字。大藏第十一册（九○二）。唐· 不空三藏譯。

#### 菩薩見實會第十六

十六卷（六一—七六），二十六品，十萬多字。北齊· 三藏那蓮提耶舍譯。

##### 序品第一 

佛在尼居陀林，遣迦盧陀夷教化父浄飯王。

##### 浄飯王詣佛品第二 

天龍八部同集佛所，王亦來禮，説偈問答。

##### 阿修羅王授記品第三 

毘摩質多等十一阿修羅王，與六十那由他眷屬，設大供養，而得受記。

##### 本事品第四 

大迦葉入如實三昧，憶念過去阿僧祇劫，如來所修一切功德，以偈讚佛。佛爲説不可説劫之前，有佛號因陀幢王，以恒沙世界爲一佛刹，莊嚴清浄；國中衆生，純正定聚。於是文殊菩薩從東方高威德王佛所而來，發明因陀幢王即我釋迦（謂過去因陀幢王佛即今釋迦世尊）。

##### 迦樓羅王授記品第五 

##### 龍女授記品第六

##### 四龍王授記品第七 

##### 鳩槃荼授記品第八

##### 乾闥婆授記品第九 

##### 夜叉授記品第十

##### 緊那羅授記品第十一 

先有疑問，如來答釋，乃設供、授記。

##### 虚空行天授記品第十二 

##### 四天王授記品第十三 

##### 三十三天授記品第十四 

##### 夜摩天授記品第十五

##### 兜率陀天授記品第十六 

推授記不可得，但是世諦言説，如夢不實。倍設供養，得記。

##### 化樂天授記品第十七 

解一切法實際無二際，而得道記。

##### 他化自在天授記品第十八 

自言尚不見實，況復見際？彼法非可知，非可識，非可捨，非可修，非可證，而得道記。

##### 諸梵天等授記品第十九 

離諸分别，定心清浄。以寂滅法，説偈讚佛，而得道記。

##### 光音天等得授記品第二十 

説照耀一切三昧，及偈讚佛，而得道記。

##### 徧浄天授記品第二十一 

説超過一切三昧，及偈讚佛，而得道記。

##### 廣果天授記品第二十二 

説無量門陀羅尼，及偈讚佛，而得道記。

##### 浄居天子讚偈品第二十三 

共四百五十三人，各説偈讚。

##### 遮羅迦波利婆羅闍迦外道品第二十四 

八千外道請問決疑，佛説從六道來受生習氣及説對治法，外道悟無生忍，偈讚獲記。

##### 六界差别品第二十五 

佛爲浄飯王説：内外六界皆是假合，無來無去，及説諸根如幻，境界如夢，順、違、中庸三種六塵，皆具三解脱門。

##### 四轉輪王品第二十六 

一、 無量稱王，二、 地天王，三、 頂生王，皆以無厭足而取大苦。四、 尼彌王，以不放逸而成大益。説此本生四王事已，勸浄飯王修不放逸，觀一切法無生陀羅尼門，及不滅等六十七法門。七萬釋種得無生法忍，佛與授記：皆生極樂世界，後皆成佛。次囑舍利弗受持流通。

别譯一種

##### ⑴【父子合集經】 

二十卷，二十七品，七萬多字。大藏第十一册（九一九），宋· 沙門日稱等譯。

第一名浄飯王始發心品，開第二品爲二：王詣佛所品，浄飯王致禮如來品，餘品大同。

#### 富樓那會第十七

三卷（七七—七九），八品，二萬八千餘字。姚秦· 鳩摩羅什譯。

##### 菩薩行品第一 

佛住王舍城竹園，富樓那問菩薩多聞不退轉事，佛答以四大希有事：一、 精進，二、 忍辱，三、 正道，四、 深心。又四法生喜心，四法得離難。

##### 多聞品第二 

明四法能集多聞。

##### 不退品第三 

明四法能不退轉。説古那羅延法師及摩訶耐摩比丘弘法事。次説四法退失菩提，成聲聞乘。四法不退心及善根：一、 戒清浄，二、 念成就，三、 勤精進，四、 多聞慧。四法利益菩提：一、 持戒，二、 忍辱，三、 精進，四、 多聞。四法具足身色財物眷屬：一、 行慈，二、 供佛，三、 供法，四、 供僧。

##### 具善根品第四 

明親近四法能攝一切善法：一、 忍辱，二、 出家，三、 頭陀，四、 近善知識。

##### 神力品第五 

如來放毛孔光，以經付囑阿難及讚竹園功德。

##### 大悲品第六 

因目連問，廣説因中大悲行。

##### 答難品第七 

因象手比丘問，廣明衆生性空，佛亦不滅。

##### 富樓那品第八 

歎述流通。