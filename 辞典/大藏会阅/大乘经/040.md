## 七八、 佛説華手經

十卷，三十五品，十萬多字。大正藏第十六册（一二七）。姚秦· 鳩摩羅什譯。

### 序品第一 

大衆雲集，大迦葉亦來，佛分半座令坐，大千震動，迦葉謙讓，並説法要讚佛。

### 神力品第二 

佛又命迦葉坐，以神力普集大衆，令目連敷座。目連化作大座，佛言：如來不於變化座上説法。復命無量緣菩薩敷座，一切菩薩各以上衣積成高座，佛現神力，令諸菩薩各於衣中，見將來成佛之事。

華德藏法王子，請問大法，佛放口光，擧身謦欬，徧至十方世界。

### 網明品第三 

東方菩薩見光聞聲，承佛命來，以華作佛事。

### 如相品第四 

東方不虚行力菩薩，持華來會，乃至佛與跋陀婆羅菩薩論如來義。

### 不信品第五 

佛與跋陀婆羅菩薩論末世不信法事。

### 念處品第六 

佛爲跋陀菩薩説：末世宜修四念處觀。

### 發心即轉法輪品第七 

此東方菩薩名也。亦因光聲而來，佛乃説其往因。

### 現變品第八 

此菩薩，摘十方世界，俱置本國。佛更以神力，令諸世界互相擊碎，以警諸天計有常者。

### 如來力品第九

### 功德品第十 

爲堅意菩薩説持經功德。

### 發心品第十一 

東方光明威德聚菩薩，持須彌肩佛之命，亦來集會，獻華供養。佛以華付彌勒，彌勒轉付七萬七千菩薩，菩薩俱發大願，仍奉於佛，佛乃廣讚發心功德。

### 無憂品第十二 

佛爲彌勒説：真菩薩心，當如往昔無憂太子。

### 中説品第十三 

敘東方諸菩薩見光聞聲而來集者。

### 總相品第十四 

廣敘東方佛菩薩名。

### 上清浄品第十五 

亦廣敘東方佛菩薩名。

### 散華品第十六 

東方觀佛定善根莊嚴菩薩，聞此世界佛名，遥散華來。

### 衆相品第十七 

亦廣敘東方佛菩薩。

### 諸方品第十八 

廣敘餘九方佛菩薩見光聞聲而來集會。

### 三昧品第十九 

佛次第入五十七種三昧，諸天偈讚。

### 求法品第二十 

佛從三昧起，爲舍利弗説菩薩求法之要。舍利弗更請法要

### 歎德品第二十一 

佛爲舍利弗説菩薩難事。

### 驗行品第二十二 

佛爲舍利弗説二種三事驗菩提心。

### 得念品第二十三 

説往昔得念王子不被失念魔所惑。

### 正見品第二十四 

佛爲舍利弗説菩薩正見。

### 歎教品第二十五 

亦説如來本生。

### 毁壞品第二十六 

説毁壞菩薩心之罪過。

### 衆雜品第二十七 

選擇居士及其愛妻，聞法證果。

### 衆妙品第二十八 

### 逆順品第二十九 

### 不退品第三十 

### 爲法品第三十一 

### 歎會品第三十二

### 上德品第三十三 

堅意比丘以衣供佛，發大誓願，衣中見諸神變，阿難問其因緣，佛言且待須臾。堅意比丘請問法門，佛先説其昔爲上堅德王，曾問是法。

### 法門品第三十四 

正答堅意之問。

### 囑累品第三十五 

以法門囑菩薩，菩薩發願弘通。次付囑阿難迦葉，皆辭不堪。

## 七九、 佛説寶雨經

十卷，六萬三千餘字。大正藏第十六册（二八三）。唐· 達摩流支（即菩提流志）譯。

佛於伽耶山，放頂光明，徧照十方，攝入面門。授月光天子記：當於支那國作女主。東方蓮華眼佛世界，止一切蓋菩薩，來問一百一事，佛每事答以十法。答竟，世界六種震動，無情有情同興供養十方諸佛；諸佛放眉間光，入如來頂。長壽天女，得記流通。

異譯三種

### ⑴【 寶雲經】 

七卷，四萬五千餘字。大正藏第十六册（二○九）。蕭梁· 扶南沙門曼陀羅仙（弱聲），於天監二年至揚都，譯經三部，此其一。

### ⑵【 大乘寶雲經】 

七卷，七品，六萬一千餘字。大藏同前（二四一）。蕭梁· 曼陀羅仙共僧伽提婆譯。

序品第一，十波羅密品第二，平等品第三，陀羅尼品第四，安樂行品第五，二諦品第六，寶積品第七。

### ⑶【 佛説除蓋障菩薩所問經】 

二十卷，近六萬六千字。大正藏第十四册（七○四）。宋· 中印土沙門法護等譯。

右三經，皆與寶雨經同，但此三譯皆無月光天子作女主事。

## 八○、 佛説法集經

六卷，五萬七千餘字。大正藏第十七册（六○九）。元魏· 沙門菩提流支譯。

佛在虚空法界差别住處，最勝樓閣妙寶臺上，與千二百五十阿羅漢，及菩薩天龍等，説入一切修行次第法門經。時無所發菩薩，奮迅慧菩薩，與諸眷屬，於别樓閣寶臺上座。奮迅慧發十八問：一云何知諸佛生，二云何知諸佛真實身，三云何知諸佛爲他因緣故成，四云何知諸佛如來真實常住，五云何知諸佛大般涅槃，六云何知諸佛如來行，七云何知譬喻相應，八云何知幾種佛，九云何知諸佛唯依言詞説法，十云何知空義，十一云何知空所對法，十二云何知説空者，十三云何知法師義，十四云何知與法師相應譬喻，十五云何知不共住法，十六云何知應化事，十七云何知諸善根勝妙果報，十八云何知諸無漏善根得勝妙果報？無所發答以各有十種法行。七萬六千菩薩得無生法忍。

奮迅慧又問諸波羅密相應法集，無所發答之。乃至種種問答。又令六萬二千菩薩得無生法忍，八千天子得法眼浄。

無所發又言：菩薩應修行實諦法集，不捨菩提心，不捨諸衆生等。六萬菩薩得不退轉地，無量天女得法眼浄。

奮迅慧又問菩薩心念處智，無所發答以無生智業及以十種念處，所謂身、受、心、法、佛、法、僧、戒、捨、天。一一釋竟。二大菩薩與諸眷屬，俱詣佛所，佛讚印之。

舍利弗問：以何義故名無所發？無所發答之。八萬菩薩得無生法忍，六萬天子得法眼浄，五千比丘轉發大心，佛與授記。

無所發問佛善知可取能取法，佛答以見一切法如夢幻等，乃至成就柔和恭敬質直等心，則能得彼如來妙法。無所發又復申述如實修行不放逸義，名爲微妙法集。

次有舍利弗、目犍連、富樓那、迦旃延、大迦葉、須菩提、阿那律、羅睺羅、優波離、阿難陀，各説勝妙法集，佛各印之。

次有彌勒、見者愛樂、善目、善生、大導師、光明幢、解脱月、大海慧、觀世音、堅意、善護、虚空、文殊師利等十三位菩薩，各説勝妙法集；佛總印讚，若人聞此法門，能信、能忍，不生於謗，我授是人無上道記。於是無所發脱頸上寶瓔珞，奉散如來，住虚空中，作大寶帳，並説偈讚佛，佛爲授記。須菩提復與無所發問答，説甚深法，七萬六千衆生發菩提心，二百比丘心得解脱。

復有善思惟天子問佛，佛答以成就深直之心，發無上意，名爲根本住處；六度、止觀、三十七品等，名爲菩薩境界，及菩薩行，菩薩安隱，菩薩寂静，菩薩常在三昧，菩薩到一切處，菩薩調伏，菩薩得滅，一一答竟。善思惟復申述最上妙法，佛讚印之。唱募流通。於是無所發、觀世音、彌勒、見愛樂、導師、文殊師利，各任護持。佛更讚印結勸，兼記法門所行之處。

## 八一、 觀察諸法行經

四卷，三品，二萬六千餘字。大正藏第十五册（七二七）。隋· 沙門闍那崛多譯。

### 無邊善方便行品第一 

佛更遊鷲丘，與千比丘，八十俱致菩薩，及天龍八部俱。喜王菩薩七日斷食不臥，精進求法，請問三摩地，佛爲説決定觀察諸法行，共五百三十五句。

### 先世勤相應品第二 

佛又爲説六十句法，及説十六字門，並説過去辯才瓔珞莊嚴雷鳴出吼顯音佛時，有説法菩薩，名無邊功德辨幢遊戲鳴音，復有王子，名福報清浄多人所愛鳴聲自在，從彼菩薩聞此三摩地寶，今成無量壽佛。

又説過去浄面無垢月妙威藏佛時，有顯妙廣身長者子，供佛聞法，捨家修道，十千歲中不坐不臥，今於南方成善意喜樂如來。又復偈説末世過患。喜王等三十千菩薩，立誓護持正法，佛讚印之。

更説過去廣浄厚金普無疑光威王佛滅度後，有説法者，各無邊寶振聲浄行聚，被衆驅出，住大林中，勸化多人；無憂普欲喜音轉輪聖王信樂已，弘此三摩地，今皆成佛。説法者，即無量壽佛。轉輪王，即不動佛。

### 受記品第三 

佛爲喜王説增一至十法具足，得此三摩地。七千衆生法眼清浄，七千衆生發無上心，皆得不退轉記。三萬菩薩得無生忍。佛放身光徧十方界，皆有蓮華，見佛坐上，喜王問法。既攝神力，遂明一切諸法皆無來去，如燄幻等。

佛又告喜王：過去寶光威輪王佛時，寶月轉輪王生一童子，名曰法上，同王覲佛問法。佛以伽陀説此三摩地，得不退轉。法王童子，即今喜王。輪王寶月，即今慈氏。

喜王又問：菩薩何法有、何法無？佛答以無一百五十惡法等。又總略説一切不善法，諸菩薩無；一切善法，諸菩薩有。

## 八二、 佛説未曾有正法經

六卷，二萬八千餘字。大正藏第十五册（四二八）。宋· 中印土沙門法天譯。

佛在鷲峯山，與萬二千五百比丘俱。復有八萬四千菩薩，從諸佛刹來集，及天龍八部來集。二十五菩薩，及四兜率天子，各説趣證佛智之法。妙吉祥菩薩最後廣説已，辨積菩薩欲問於佛，妙吉祥即變身爲佛答之。舍利子遥聞法音，稱歎希有。光嚴菩薩問佛，求見妙吉祥菩薩，佛警悟令來法會。二百天子欲退大心，佛以放鉢因緣而發起之，並説昔緣因，勸舍利子等發菩提心。

次有摩竭國王見佛決疑，請妙吉祥入宫供養説法，妙吉祥於東方常聲世界，請得八萬大士，初中後夜爲説法已，次日同迦葉等共受王請，既受食竟，以奉施。菩薩聲聞，各皆隱身不現，乃至後宫，及王自身，亦不復現，如是令王悟無生忍，同來佛會。中路又化一殺人者，令其見佛，得證涅槃。次爲國王及四王子，授記作佛。囑累流通。

異譯三種

### ⑴【 佛説阿闍世王經】 

二卷，二萬五千餘字。大正藏第十五册（三八九）。後漢· 沙門支婁迦讖譯。

### ⑵【 文殊師利普超三昧經】 

三卷，十三品，三萬多字。大藏同上（四○六）。西晉· 沙門竺法護譯。

一正士品，二化佛品，三舉鉢品，四幼童品，五無吾我品，六總持品，七三藏品，八不退轉輪品，九變動品，十決疑品，十一心本浄品，十二月首受決品，十三囑累品。

### ⑶【 放鉢經】 

一卷，近三千字。大藏同前（四四九）。失譯人名。即普超經舉鉢品别譯。

## 八三、 大樹緊那羅王所問經

四卷，二萬八千餘字。大正藏第十五册（三六七）。姚秦· 鳩摩羅什譯。

佛住耆闍崛山，與六萬二千比丘，七萬二千菩薩，及天龍八部俱。天冠菩薩偈讚問法，佛以三十二種四法答之。大樹緊那羅王，與其眷屬彈琴詣佛，令大衆及山川等，乃至大阿羅漢，皆悉起舞，唯除不退菩薩。菩薩成就四法，不離見佛。何等爲四？自往見佛，亦勸衆生；自往聽法，亦勸衆生；自發菩提心，亦勸衆生發菩提心；常不捨離念佛三昧；是爲四。

天冠菩薩問大樹緊那羅王何不成佛，大樹語以菩薩十二無滿足法。大樹請問寶住三昧，佛答以修習生起八十種寶，於世間寶，出世間寶，皆得自在。天冠問佛：大樹云何以伎樂音教化衆生？佛具答之。大衆以佛神力各有天華，供散大樹，大樹以右手接，無一墮地，即以供佛，佛令成一寶蓋，覆大千界，現諸華臺，釋迦佛像，讚大樹德。大樹復入莊嚴寶蓋三昧，以妙寶蓋，各覆諸如來像。復請佛及大衆至彼香山，受七日供，演説浄六度及方便法，各三十二。

又爲大樹之子，於音樂中演諸問答。又爲大樹之妻，並諸女輩，説增一至十，捨女身成無上道之法。又許大樹之子無垢眼，當於樂音中出六十四護菩提音，令不放逸。

次乘大樹所作寶車，還靈鷲山，爲阿闍世王等説三十二種菩薩法器，並説菩薩有憂悒無憂悒法，各四四種。次以偈答阿闍世王菩提行問，乃遣大樹還其所居。又爲瞿夷天子説四四法，能得無生法忍。又爲阿難説菩薩法施，有三十二功德名稱。次四天王説呪護持。

異譯一種

### ⑴【 佛説伅真陀羅所問如來三昧經】 

三卷，二萬七千餘字。大正藏第十五册（三四八）。後漢· 月支沙門支婁迦讖譯。

## 八四、 佛説弘道廣顯三昧經

四卷，十二品，二萬四千多字。大正藏第十五册（四八八）。西晉· 沙門竺法護譯。

### 得普智心品第一 

佛遊鷲山頂，與千二百五十比丘，八千菩薩俱。阿耨達龍王問法。

### 清浄道品第二 

### 道無習品第三

### 請如來品第四 

請入龍宫半月。

### 無欲行品第五 

### 信值法品第六 

### 轉法輪品第七

### 決諸疑難品第八 

文殊與諸菩薩從下方來，與迦葉議論。次與龍王説觀如來義。

### 不起法忍品第九 

龍王問，如來答。

### 衆要法品第十

### 受封拜品第十一 

授龍王大菩提記。

### 囑累法藏品第十二 

靈山重囑流通。

## 八五、 佛説海龍王經

四卷，二十品，三萬二千餘字。大正藏第十五册（一三一）。西晉· 沙門竺法護譯。

### 行品第一 

佛遊靈鷲山，與八千比丘，萬二千菩薩，及天龍八部俱。龍王問菩薩法共四十九句，佛一一廣答之。

### 分别品第二 

大衆獲益，龍王獻珠。

### 六度品第三 

### 無盡藏品第四 

### 總持品第五

### 總持身品第六 

以法門爲身也。

### 總持門品第七 

呪作華言翻譯。諷誦者，得三十二種無畏。

### 分别名品第八

### 授決品第九 

説污戒比丘多生龍中。威首龍子得佛授記。

### 請佛品第十

### 十德六度品第十一 

與十善業道經同。

### 燕居阿須倫受決品第十二 

### 無焚龍王受決品第十三

### 女寶錦受決品第十四 

龍王女也。與迦葉尊者論議。

### 天帝釋品第十五 

爲勸阿須倫，使不相戰。

### 金翅鳥品第十六 

佛以皀衣護諸龍等；有四金翅鳥，惶怖趨佛，佛誨令持戒，令識宿命，不復爲惡。

### 舍利品第十七 

龍欲供佛全身舍利，須菩提謂其不可。諸龍子歎佛境界，非聲聞所知。

### 法供養品第十八 

佛出龍宫，爲海神説十德莊嚴大海。龍子名受現，化作宫殿，送佛還靈鷲山。

### 空浄品第十九 

阿闍世王與龍王辨受決義。

### 囑累受持品第二十 

諸菩薩説受持之法，佛皆印之。並説神呪，亦翻作華言。

## 八六、 佛説轉女身經

一卷，八千餘字。大正藏第十四册（九一五）。劉宋· 沙門曇摩密多譯。

佛住耆闍崛山。有婆羅門，名須達多，妻名浄日，懷一女胎，其胎合掌聽法，欲有所問。佛放光明普照大千，令此衆會，皆見此女在胎問法。問已，從右脇出，立蓮華臺。釋提桓因奉以天衣瓔珞，女報之曰：菩薩有十種衣服瓔珞而自莊嚴，所謂：不失菩提心，不忘深心，大慈大悲等；不受此願求小智之衣。於是東南方浄住世界無垢稱王如來，遣衣與之。女著衣已，即具五通，放光動地，禮佛問法。佛爲説三十種四法，三萬二千天人發菩提心。

次與舍利弗問答名字之義；佛與命名爲無垢光。又與舍利弗問答女身之義。次問得離女身之法，佛以增一至十法答之；兼明女身種種苦惱。五百比丘尼發菩提心，願離女身。七十五居士婦，瓔珞供佛，化爲寶臺，各有佛坐，大衆圍繞。婦見神變，發菩提心，堅修梵行，即禮佛足，不轉女身，誓不起地。佛爲説十六法，大地震動，七十五居士亦來，先以善來得度，諸女遂成男子，昇空説偈，復勸居士發菩提心，自乃請從彌勒菩薩如法出家。次無垢光勸母發菩提心，自亦發誠實語，轉成男子。

異譯二種

### ⑴【 佛説無垢賢女經】 

一卷，一千餘字。大正藏第十四册（九一三）。西晉· 沙門竺法護譯。

### ⑵【 佛説腹中女聽經】 

一卷，一千餘字。大藏同前（九一四）。北凉· 沙門曇無讖譯。

## 八七、 大方廣如來秘密藏經

二卷，九千餘字。大正藏第十七册（八三七）。失譯人名。

佛住耆闍崛山，與八千比丘，三萬二千菩薩，及大千天衆俱。東方寶杖佛刹，有無量志莊嚴王菩薩，來問如來秘密藏法，佛答以發一切智心爲首。次明十六種四法，六種二法。又明九種四法，六種二法。是名初入如來密藏根本句也。於是菩薩投身作供。迦葉更請佛説秘密藏法，佛言：往昔逼惱於菩薩者，皆不墮落，以菩薩願力清浄故，喻如良藥、寶珠、油燈；又如墜地，還依地起；如打栴檀，亦得香氣。次説煩惱從虚妄生，不應堅著，如芥子火，吹長則漸燒；如大火聚，無依則漸滅。當知：妄想、煩惱，是不真實。對治法門，如不實藥。解知煩惱從因緣生，無性、無生，名得菩提。次明設有極重十惡，若解如來説因緣法，如百千歲極大闇室，當然燈時，是闇已去。

## 八八、 持世經

四卷，十二品，三萬四千餘字。大正藏第十四册（六四二）。姚秦· 鳩摩羅什譯。

### 初品第一 

佛在竹園，持世菩薩問法，佛答八種四利，勸修諸法實相，亦善分别諸法之相。三種四利，能求念力；四種四法，名得念力；七種四利，能修習一切法，分别章句慧；四種四法，轉身常得不斷念，乃至得大菩提。復有七種五浄智力。復有三法：欲、精進、不放逸。

### 五陰品第二 

明菩薩正觀五陰方便。

### 十八性品第三 

明菩薩正觀十八界方便。

### 十二入品第四 

明菩薩正觀十二入。

### 十二因緣品第五 

明菩薩善觀十二因緣。

### 四念處品第六 

明菩薩觀擇四念處。

### 五根品第七 

明菩薩善知諸根。

### 八聖道分品第八 

明菩薩善能知道。

### 世間出世間品第九 

明菩薩善知世間出世間法，得世間出世間法方便。

### 有爲無爲法品第十 

明菩薩善知有爲無爲法，得有爲無爲法方便。

### 本事品第十一 

説過去閻浮檀金須彌山王佛時，寶光菩薩精進持經，成一切義決定莊嚴佛。又無量光德高王佛法欲盡時，無量意菩薩精進持法，成無量光莊嚴王佛。於是跋陀婆羅伽羅訶達多菩薩等，發願持經，佛讚印之。

### 囑累品第十二 

佛以神力護念，令大千香氣徧滿，授持經記。

### 異譯一種

#### ⑴【持人菩薩所問經】

（大藏無“所問”二字。）四卷，十五品，二萬三千餘字。大正藏第十四册（六二五）。

西晉· 竺法護譯。

一、 四事品，二、 妙慧超王佛品，（缺第三品）四、 持施王品，五、 十八種品，六、 曉三界品，七、 諸入品，八、 十二緣品，九、 三十七品，十、 世俗度世品，十一、 有爲無爲品，十二、 寶光菩薩品，十三、 往古品，十四、 颰陀和五百人品，十五、 囑累品。

## 八九、 大方廣寶篋經

三卷，一萬九千餘字。大正藏第十四册（四六六）。劉宋· 沙門求那跋陀羅譯。

佛在祇園，先演説法，文殊菩薩後到，與須菩提酬唱，令須菩提默然。於是舍利弗、目犍連、阿難陀、大迦葉、富樓那、各述文殊智慧辯才神力之事。

異譯一種

### ⑴【佛説文殊師利現寶藏經】 

二卷，一萬九千餘字。大正藏第十四册（四五二）。西晉· 沙門竺法護譯。

## 九○、 樂瓔珞莊嚴方便品經

一卷，近一萬二千字。大正藏第十四册（九三○）。姚秦· 沙門曇摩耶舍（法稱），罽賓國人。晉隆安中，到廣州。後入長安，於弘始九年至十六年，共曇摩掘多譯舍利弗毘曇，並譯此經。

佛在耆闍崛山，須菩提夢佛爲説當聞未曾有法，次日白佛已，乞食，遇一女人，酬唱佛法，此女稱揚佛以二十事而行乞，又明菩薩以樂欲調伏衆生，又爲須菩提現男子身，又現諸餘佛土食時差别，又説應供之義，令常隨天發大道心，次施須菩提食，須菩提轉施不汙一切法菩薩，其日須菩提不食，晡時至佛所，佛爲説此女人名，及爲女人授記。

異譯一種

### ⑴【 順權方便經】 

二卷，四品，一萬二千餘字。大正藏第十四册（九二一）。西晉· 沙門竺法護譯。

與上經同，而分四品：沙門法品第一，見諦品第二，分衞品第三，假號品第四。