#### 護國菩薩會第十八

二卷（八○—八一），一萬七千餘字。隋· 三藏法師闍那崛多譯。

婆伽婆在耆闍崛山，與千二百五十比丘，五千菩薩，及一切八部俱。喜王菩薩以偈讚佛，觀於法界。護國菩薩比丘夏安居竟，共諸初學比丘見佛，偈讚，問菩薩法要。佛答：四法能成清浄之事：一、 真實無諂，二、 行於平等，三、 心念行空，四、 如言而行。四種無畏之法：一、 得陀羅尼，二、 值善知識，三、 得深法忍，四、 戒行清浄。有四功德令心歡喜：見佛，聞法，捨一切，順法忍。四法應棄：捨居家、利養、檀越、身命。四種無悔之法：不破戒，住蘭若，四聖種，多聞。四調伏行：願值佛，供師長，樂空閑，頭陀忍。四法浄菩薩行：無瞋恨，捨所有，不求果報，不見師過。四墮落法：不恭敬他，背恩諂曲，多求名利，詐善揚德。四障道法：懈怠，不信，我慢，瞋恚。四種人不得親近：惡知識，執見人，謗法人，貪利養人。四法受未來苦：輕慢智人，懷嫉妬心，於法無信，無忍求利。四繫縛：輕慢他，世俗定，行放逸，求利養。次七言偈，廣説佛本生妙行，及嘆末世不如法事。又明八種障菩提法。次明古成利慧佛時，福燄王子不放逸事。次結益囑持。

别譯一種

##### ⑴【佛説護國尊者所問大乘經】 

四卷，一萬六千餘字。大藏第十二册（一），中藏第一輯第九集（線裝第六十五册）。宋· 北印度沙門施護譯。

#### 郁伽長者會第十九

一卷（八二），一萬一千餘字。曹魏· 沙門康僧鎧譯。
佛在給孤園，與千二百五十比丘，五千菩薩俱。郁伽等十長者，各與五百長者見佛，問在家出家二種菩薩行法。佛先廣説在家三皈五戒法義及布施功德，厭離家想，六時悔過，隨喜，勸請，希慕出家，供養衆僧。次説出家四聖種行，頭陀，浄戒，浄定，浄慧。次問菩薩住在家地，學出家戒。佛以五法答之：一、施不望報，二、 不習欲想，三、 修禪不證，四、 學慧行慈，五、 護法勸他。次授記其供養千佛化度衆生所有功德，百千出家菩薩所不能及。

别譯二種

##### ⑴【郁迦羅越問菩薩行經】 

一卷，八品，一萬多字。大藏第十二册（二三），中華藏第一輯第二集（線裝第十一册）。西晉· 沙門竺法護譯。

上士品第一 戒品第二 醫品第三 穢品第四 施品第五 禮塔品第六 止足品第七 閑居品第八。

##### ⑵【佛説法鏡經】 

一卷，九千餘字。大藏第十二册（一五），中藏同前。後漢· 安息國清信士安玄，靈帝時來洛陽，光和四年（公元一八一），譯此經及阿含口解十二因緣經，嚴佛調筆受。

#### 無盡伏藏會第二十

二卷（八三—八四），七千餘字。菩提流志譯。

佛在耆闍崛山，與千比丘、五百菩薩及天龍八部俱。電德菩薩問速成菩提之法，佛答以五大伏藏，謂：貪行伏藏，瞋行伏藏，痴行伏藏，等分行伏藏，諸法伏藏。於法伏藏中，説過去寶聚功德聲佛時，廣授大王欲害無垢比丘事，深戒勿生害心。又、勝生佛時，旃陀羅聞法得無生忍，牛聞法得生兜率，深明衆生根行難測。次答月幢菩薩無功用智之問。地動，雨華。

#### 授幻師跋陀羅記會第二十一

一卷（八五），七千餘字。譯人同前。

佛在耆闍崛山，與千二百五十比丘，五千菩薩，及天龍八部俱。幻師欲試佛故，詐言請佛，於穢處化作道場，四王、帝釋亦各化作莊嚴道場。幻師驚悔，欲攝所化而不能得。次日、世尊現大神變，幻師悔過，見一切處佛身，便獲念佛三昧。以偈問法，佛亦偈答。幻師得順法忍。阿難啓佛加持，令彼幻莊嚴事七日不變。幻師隨佛至山，請問菩薩速至道場之行，佛説四十三種四法，幻師證無生忍，得記。

經云：爾時世尊告幻師曰：“一切衆生及諸資具，皆是幻化，謂由於業之所幻故；諸比丘衆亦是幻化，謂由於法之所幻故；我身亦幻，智所幻故；三千大千一切世界亦皆是幻，一切衆生共所幻故；凡所有法無非是幻，因緣和合之所幻故。”

譬如彼幻師，幻化莊嚴事；諸法皆如是，愚人不覺知。

有四種法是菩薩道，若能修行，速至道場：一者、於菩提心永不退失，二者、於諸衆生常無棄捨，三者、一切善根求無厭足，四者、護持正法，起大精進。

幻師言：我身即是如來法性。所以者何？我及如來無二無别，一切諸法皆真如故。言真如者，則一切法無差别性。一切衆生亦復如是。

幻師願出家作比丘，佛令彌勒菩薩爲其剃髮受具，受已，白佛言：

“世尊！此出家者，唯形相耳，非真出家。若諸菩薩真出家者，謂離諸相，處於三界成熟衆生，方可名
爲真出家也。”

别譯一種

##### ⑴【佛説幻士仁賢經】 

一卷，七千餘字。大藏第十二册（三一），中藏第一輯第二集（線裝第十一册）。西晉· 沙門竺法護譯。

#### 大神變會第二十二

二卷（八六、 八七），一萬一千餘字。菩提流志譯。

佛在給孤園，與千二百五十比丘，八千菩薩俱。商主天子問佛幾種神變調伏衆生，佛答以説法、教誡、神通三種。又問：頗有神變能過此耶？佛令問文殊。文殊答以無言説法而作言説，一切言説實無所説，名大神變。舍利弗問商主往因，佛答於過去等須彌佛時浄莊嚴王本事。舍利弗歎文殊久修梵行，多供養佛，種諸善根。文殊爲説三種決定之義。佛又讚商主，更爲説大神變。文殊又答商主問菩薩智，及答四十二問。大衆獲益。更答種種密意之問，及答諸菩薩行之問，衆又獲益。佛又答商主無生法忍之問。現瑞、獲益。受記、勸持。

#### 摩訶迦葉會第二十三

二卷（八八、八九），一萬七千餘字。元魏· 優禪尼國王子月婆首那譯。

婆伽婆在給孤獨園，與五千比丘、八千菩薩俱。迦葉問：出家者，當云何學，云何行，云何修觀？佛爲説：持戒、念佛；及説：出家爲二事故：一爲現得道果，二爲見未來佛。次廣明沙門四賊，及種種過。迦葉勸佛久住，佛以護法囑之，迦葉極言不堪，勸付彌勒菩薩，佛遂摩彌勒頂，大千震動，諸天勸助，彌勒受持。更請世尊説當來惡，以作警誡，佛爲説之。及説古智上佛時，樂精進菩薩本所修行，深顯法施功德。次明菩薩二十法業，四種畢定誓，四法離薩婆若，四法應急捨離。次明瞋餘菩薩得罪甚大。於是彌勒菩薩作師子吼。五百比丘自愧信施難消，退還歸俗，文殊菩薩先讚印之，次與如來問答方便，令得盡漏。迦葉復請世尊説末世菩薩諂曲之過，佛説古妙華佛時，達磨、善法二童子事，勸誡應修沙門二業：修禪、習誦。不應唯修供養福業；尤不應以破戒之身而著袈裟。次説古光明佛世，大精進菩薩觀佛畫像法門。

#### 優波離會第二十四

一卷（九○），六千餘字。唐· 菩提流志譯。

佛在給孤園，與千二百五十比丘，五十萬菩薩俱。佛問誰能於後末世護持正法，成就衆生？有五十五菩薩各自承當。舍利弗向佛稱歎，佛印述之。並説三十五佛悔除罪法。時優波離從禪定起，請佛廣説決定毘尼，佛爲分别聲聞、菩薩持犯不同。次勅文殊説究竟毘尼。佛又廣答聲聞、菩薩增上慢相。説偈、結持。

别譯二種

##### ⑴【佛説決定毘尼經】 

一卷，七千餘字。大藏第十二册（三七）。失譯人名。

##### ⑵【佛説三十五佛名禮懺文】 

一卷，五百餘字。大藏同前（四二）。唐· 沙門不空譯。卷末註云：“右此三十五佛名並懺悔法，出烏波離問經。”

#### 發勝志樂會第二十五

二卷（九一、 九二），一萬一千餘字。菩提流志譯。

佛在鹿苑，與千比丘、五百菩薩俱。有諸菩薩，業障深重，疑惑退轉；彌勒菩薩慰問令喜；有六十人隨勸詣佛，投地悲淚，佛慰令起，説其往昔誹謗法師惡業，多受衆苦。後亦當生極樂世界。時諸菩薩，隨發十三弘誓，佛讚印之。彌勒因問：末世菩薩，成就幾法，安隱得脱？佛答以二種四法：“不求他過失，亦不擧人罪，離粗語、慳吝，是人當解脱”。“當捨於懈怠，遠離諸憒閙、寂静、常知足，是人當解脱。”次明無希望心行法施時，成二十利。又二十利。次明末世種種過惡。次明慧菩薩與初業菩薩不同之相。次明初業菩薩應當觀察利養之過；亦當觀察：憒閙過有二十，世話過有二十，睡眠過有二十，衆務過有二十。次明不修諸行，不斷煩惱，不習禪誦，不求多聞，非出家者。次明略説戲論過有二十。次明發十種心，能生極樂世界。

别譯一種

##### ⑴【 發覺浄心經】 

二卷，一萬一千餘字。大藏第十二册（四三），中藏第一輯第二集（線裝第十一册）。隋· 闍那崛多譯。

#### 善臂菩薩會第二十六

二卷（九三、九四），一萬一千餘字。鳩摩羅什譯。佛在王舍城迦蘭陀竹園，爲善臂菩薩廣説六波羅密法，常當具足。

#### 善順菩薩會第二十七

一卷（九五），四千餘字。菩提流志譯。

佛在給孤園，與五百聲聞、十千菩薩俱。舍衞城有菩薩，名善順，恒以五戒八齋教化衆生，令修六度四等；帝釋種種試驗，不能令其破戒。偶得劫初金鈴，價過南洲，謂唯波斯匿王最貧，與衆往見，而奉與之。王問：誰證我貧？善順請佛爲證，佛與五百聲聞，十千菩薩及天龍八部，從地湧出，爲作證明，兼説三種無量功德資糧。復有三十二法，能勤修者，則爲見於如來。大衆獲益。王以二衣施善順，善順不受，王求以足踏之，次即轉施貧苦，咸令得益，勸使見佛；兼爲王説菩薩法門眷屬。

别譯二種

##### ⑴【 佛説須賴經】 

一卷，五千餘字。大藏第十二册（五二），中藏第一輯第三集（線裝第二十二册）。曹魏· 西域沙門白延，於甘露三年（二五八）遊化洛陽，於白馬寺譯經五部，藏中僅存此一部而已。

與善順菩薩會同，而有：同王見佛，得菩提記，諸佛摩頂，現出家相，諸事。

##### ⑵【佛説須賴經】 

一卷，八千餘字。大藏同前（五七），中藏亦同上。前凉· 月支國居士支施倫，於東晉咸安三年（三七六），於凉州譯經四部，藏中僅存此一。

#### 勤授長者會第二十八

一卷（九六），三千餘字。菩提流志譯。

佛在給孤園，與千二百五十比丘、五百菩薩俱。城有長者，名勇猛授，與五百長者見佛，請問求菩提者應云何學？云何住、云何行？佛答以大悲、六度。次問云何觀察於身命財能無貪悋？佛教以觀身過患。又説四十四種觀身。長者得無生忍，説偈歎菩提心。佛爲授記。

别譯二種

##### ⑴【 佛説菩薩修行經】

（亦名威施長者問觀身行經） 一卷，二千餘字。大藏第十二册（六三），中藏第一輯第三集（線裝第二十二册）。西晉· 沙門白法祖譯。

##### ⑵【 佛説無畏授所問大乘經】 

三卷，五千餘字。大藏第十二册（六六），中藏第一輯第九集（線裝第六十七册）。宋· 沙門施護譯。

#### 優陀延王會第二十九

一卷（九七），四千餘字。菩提流志譯。

佛在拘睒彌國瞿師羅園，與千二百五十比丘俱。舍摩夫人（優陀延王第一夫人）供養佛僧，帝女（第二夫人）譖於優陀延王，王極瞋怒，以箭三射舍摩，舍摩入慈心三昧，箭還住王頂上空中，王乃驚悔，舍摩勸令見佛懺罪，因問女人過患，佛爲廣説四種愆過，王受三皈，作優婆塞。

别譯二種

##### ⑴【 佛説優填王經】 

一卷，二千多字。大正藏第十二册（七○），中華藏第一輯第二集（線裝第十一册）。西晉· 沙門法炬譯。

##### ⑵【 佛説大乘日子王所問經】 

一卷，四千二百多字。大藏同前。中藏第一輯第八集（線裝第六十四册）。宋· 沙門法天譯。

#### 妙慧童女會第三十

半卷（第九十八卷前半），二千六百餘字。菩提流志譯。

佛在耆闍崛山，與千二百五十比丘，十千菩薩俱。王舍城有長者女名妙慧，年始八歲，詣佛問法，佛爲説四十行，女發大願，動地、雨華、衆變金色。次答文殊諸問，文殊向佛讚之，佛因説其發菩提心經三十劫，然後佛始發心。女又發大願，即轉如三十歲知法比丘，衆會獲益。

别譯二種

##### ⑴【佛説須摩提經】 

一卷，三千二百餘字。大藏第十二册（七六），中藏第一輯第二集（線裝第十一册）。西晉· 沙門竺法護譯。

##### ⑵【佛説須摩提菩薩經】 

一卷，近四千字。大藏同前。中藏亦同上。姚秦· 鳩摩羅什譯。（案此經文不似羅什所譯，大同竺法護譯本）。

大正藏中有菩提流志譯“須摩提經”，或是寶積中録出别行耳。

#### 恒河上優婆夷會第三十一

半卷（第九十八卷後半），一千一百餘字。菩提流志譯。

佛在給孤園，此優婆夷來禮佛足，與佛問答第一深義，佛爲授記。

#### 無畏德菩薩會第三十二

一卷（九九），七千多字。元魏· 沙門佛陀扇多譯。

婆伽婆住耆闍崛山，與五百比丘，無量無邊菩薩及八千大菩薩俱。舍利弗等入城乞食，至阿闍世王宫殿，王女名無畏德，年始十二，安坐不起，王語令起，女即種種彈訶聲聞，舍利弗、目犍連往問，皆被屈服。又以誓願，令諸聲聞得見香象世界放香光明如來。次答大迦葉問，次答須菩提問，答羅睺羅問，答父王問，人天獲益。然後、下牀禮敬聲聞，施妙飲食。同至佛所，現丈夫身，佛與授記。並授其母月光夫人道記。

别譯一種

##### ⑴【 佛説阿闍世王女阿述達菩薩經】 

一卷，七千餘字。大藏第十二册（八三），中藏第一輯第二集（線裝第十一册）。西晉· 沙門竺法護譯。

#### 無垢施菩薩應辯會第三十三

一卷（一○○），五品，一萬多字，西晉· 居士聶道真譯。

##### 序品第一 

佛遊給孤獨園，與千比丘、萬二千菩薩俱。文殊等八菩薩，舍利弗等八聲聞，各發勝願，入城
乞食，波斯匿王女無垢施，年始八歲，與五百婆羅門出城浴洗天像，爲婆羅門説其初生七日，即聞三寶功
德，乃趨菩薩聲聞處禮足，王亦隨至。

##### 聲聞品第二 

問八大聲聞，皆不能答。

##### 菩薩品第三 

女又次第問八菩薩已，須菩提語諸聲聞菩薩，已得法食，不須乞食。遂同還佛所，女即以偈問佛菩薩行。

##### 菩薩行品第四 

佛説十八種四法，女即發誓奉行，震動世界，雨衆天華，天樂自鳴，變成十六童子。佛乃明其修菩薩行經六十劫，文殊乃發菩提心。

##### 授記品第五 

佛爲授菩提記，及授五百婆羅門記。

别譯二種

##### ⑴【佛説離垢施女經】 

一卷，一萬多字。大藏第十二册（八九），中藏第一輯第二集（線裝第十一册）。西晉沙門竺法護譯。

##### ⑵【得無垢女經】 

一卷，一萬餘字。大藏同前（九七），中藏亦同前。元魏· 婆羅門· 瞿曇般若流支譯。

#### 功德寶華敷菩薩會第三十四

半卷（一○一前半），一千餘字。菩提流支譯。

佛在耆闍崛山，開敷功德寶華菩薩問受持佛名、速證菩提之義，佛爲説十方佛號及受持功德。

##### 善德天子會第三十五

半卷（一○一後半），七千餘字。菩提流志譯。

佛在給孤園，與千比丘、十千菩薩，並欲、色界諸天子俱。佛勅文殊爲天衆説諸佛甚深境界，所謂平等、無依、無數、無得等。次受善德天子請，現大神變，往兜率天，説四種法，住不放逸，則能攝取一切佛法：一、 住於戒律而具多聞，二、 住於禪定而行智慧，三、 住於神通而起大智，四、 住於寂静而常觀察。及説八種八法。又説：依不放逸，不損三樂，得離三苦，超三畏，三有，離三垢，滿三學，近三寶，離波羅密三障，得波羅密三伴助。次示觀察正勤、念處、如意、根、力、覺、道、等法。次以光照上方普賢佛刹，與持法炬菩薩同來見佛。有咒一章。

别譯一種

##### ⑴【 文殊師利所説不思議佛境界經】 

二卷，一萬多字。大藏第十二册（一○八），中藏第一輯第二集（線裝第十一册），唐· 菩提流志譯。

——録經二段：

> 持戒具足八法而得清浄：一者、身行端直，二者、語業淳浄，三者、心無瑕垢，四者、志向堅貞，五
> 者、正命自資，六者、頭陀知足，七者、離諸詐僞不實之相，八者、恒不忘失菩提之心。

> 多聞以八法而得清浄：一者、敬順師長，二者、推伏憍慢，三者、精勤記持，四者、正念不錯，五者、
> 説釋無倦，六者、不自矜伐，七者、如理觀察，八者、依教修行。

#### 善住意天子會第三十六

四卷（一○二—一○五），十品，近三萬字。隋· 三藏達摩笈多譯。

##### 緣起品第一 

婆伽婆住耆闍崛山，與六萬二千比丘，四萬二千菩薩，及天龍八部俱。文殊入無諍除心三昧，震動十方佛土；又入普光無垢莊嚴三昧，大集十方菩薩，來到佛所，皆入隱身三昧，迦葉、舍利弗、須菩提入二萬、三萬、四萬三昧求之，不見微相。文殊復遣化佛菩薩徧召諸天。

##### 開實義品第二 

文殊與善住意天子問答，共談實義。

##### 文殊神變品第三 

善住意先發後至，文殊後發先至。華臺諸化菩薩説偈讚佛，大衆獲益，大地震動。

##### 破魔品第四 

文殊入破散諸魔三昧，魔見衰相，恐怖，皈佛。次説：具二十法，得是三昧。復有六種四法。

##### 菩薩身行品第五 

十方菩薩從隱身三昧起，各現其身，文殊問菩薩名義，佛答以覺一切法。

##### 破菩薩相品第六 

明初發心義，無生忍義，超越轉入諸地義。

##### 破二乘相品第七 

明真出家、持戒、頭陀、禪行等義。及明：聰辯利智，是嬰兒凡夫；得陀羅尼，是愚痴凡夫；諸餘智人，盡入頑鈍。五百比丘不信、誹謗，墮大地獄，佛記其從地獄出，速證涅槃，以聞如是甚深法故。

##### 破凡夫相品第八 

説殺三毒謗三寶等性惡法門。

##### 神通證説品第九 

文殊爲善住意入如幻三昧，及説五百五通菩薩執劍害佛，以除彼分别心，令得無生法忍。

##### 稱讚付法品第十

别譯二種

##### ⑴【 聖善住意天子所問經】 

三卷，二萬五千餘字。大藏第十二册（一一五），中藏第一輯第二集（線裝第十一册）。元魏· 烏萇國沙門毘目智仙共般若流支譯。

##### ⑵【 佛説如幻三昧經】 

二卷，二萬六千餘字。大藏同前（一三四），中藏亦同前。西晉· 沙門竺法護譯。

#### 阿闍世王子會第三十七

半卷（一○六前半），一千餘字。菩提流支譯。

佛在耆闍崛山，王子名師子，與五百人見佛，問答各十六頌，佛與授記。

别譯二種

##### ⑴【 佛説太子刷護經】 

一卷，一千餘字。大藏第十二册（一五三），中藏第一輯第二集（線裝第十一册）。西晉· 竺法護譯。

##### ⑵【佛説太子和休經】 

一卷，一千餘字。大藏、中藏、皆同前。失譯人名，附西晉録。

#### 大乘方便會第三十八

二卷半（一○六—一○八），一萬八千餘字。東晉· 居士竺難提譯。

佛在給孤園，與八千比丘，萬二千菩薩俱。智勝菩薩問菩薩行於方便，佛具答之。兼明衆尊王菩薩與女人同坐事；過去樹提梵志十二年攝受女人事；無垢比丘容女借宿事；愛作菩薩度德增女事。於是阿難歎諸菩薩如須彌山，亦如藥王。迦葉亦説空澤大城之喻，以歎菩薩。次因德菩薩之問，佛爲具説示現八相、十惱等一切方便，皆爲化度衆生，非有實事。

别譯二種

##### ⑴【慧上菩薩問大善權經】 

二卷，一萬餘字。大藏第十二册（一五六），中藏第一輯第二集（線裝第十二册）。西晉· 竺法護譯。

##### ⑵【 佛説大方廣善巧方便經】 

四卷，一萬七千餘字。大藏同前（一六六），中藏第一輯第九集（線裝第六十六册）。宋· 沙門施護譯。

#### 賢護長者會第三十九

二卷（一○九—一一○），一萬三千餘字。隋· 闍那崛多譯。

佛在迦蘭陀竹園，與千二百五十比丘俱。跋陀羅波梨長者，與千眷屬，向世尊前，請問決疑；佛先爲阿難具説長者所受樂果，雖帝釋亦不能及，唯真月童子則又勝之。由於古樂光佛時，作大法師，開示未聞，以是法施因緣，九十一劫恒受福報。長者乃問衆生神識相貌名義，及此世他世作受等義，佛具答之。真月童子問色及欲取、見取、戒取、云何須觀，佛亦答之。次有月實童真問云何見色因、欲因、見因、戒取因，佛具答之。次有大藥王子菩薩問神識從此身移當有何色？佛答：如幻師火，如人水内影，如風輪無定，無有定色，如衆生眼見虚空等，及問答受罪受福等事。次又答賢護問：聚、積、陰、移、四種名義。

别譯一種

##### ⑴【 大乘顯識經】 

二卷，一萬一千餘字。大藏第十二册（一七八），中藏第一輯第二集（線裝第十二册）。唐· 沙門地婆訶羅譯。
