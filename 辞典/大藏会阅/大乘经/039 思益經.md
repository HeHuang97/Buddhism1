## 六八、 思益梵天所問經

四卷，十八品，三萬七千餘字。大正藏第十五册（三三）。姚秦· 鳩摩羅什三藏譯。

### 序品第一 

佛在迦蘭陀竹林，與六萬四千比丘，七萬二千菩薩，及天龍八部俱。網明菩薩讚佛光明，佛爲説種種光明之名，能利衆生。并放光明，召東方思益梵天，同萬二千菩薩來會。日月光佛，囑以十法遊於娑婆國土：

- 一、 於毁於譽心無增減；
- 二、 聞善聞惡心無分别；
- 三、 於諸愚智等以悲心；
- 四、 於上中下衆生之類，意常平等；
- 五、 於輕毁供養，心無有二；
- 六、 於他闕失，莫見其過；
- 七、 見種種乘皆是一乘；
- 八、 聞三惡道，亦勿驚畏；
- 九、 於諸衆生，生如來想；
- 十、 佛出五濁世，生希有想。

### 四法品第二 

思益菩薩問二十事，佛一一答以四法。

### 分别品第三 

網明菩薩問何謂正問，思益菩薩具答邪問正問不同。五百比丘不解，網明重啓，思益説：涅槃者，但有名字，猶如虚空，不可得取。五百比丘漏盡解脱。思益復問種種名義，佛具答之。

### 解諸法品第四 

佛爲思益説真聖諦，不得一法是實是虚。思益廣歎信解功德。次明如來以五力説法：一言説，二隨宜，三方便，四法門，五大悲。次明如來三十二種大悲，救護衆生。

### 難問品第五 

網明問，思益答，佛讚印之，舍利弗歎仰之。普華菩薩及網明菩薩，皆與舍利弗問答，令舍利弗默然。次、佛因大迦葉問，勅網明放爪指光普照十方，令諸大衆與佛無異。下方四菩薩來，不知誰是真佛；發誠實語，佛乃昇空，令得作禮。

### 問談品第六 

因迦葉問，授網明菩薩記。因思益問授記義，具明過去不得記及得記因緣，謂：依止所行，故不得記；出過一切諸行，具足六波羅密，故得受記。

若菩薩，能捨諸相，名爲檀波羅密；能滅諸受持，名爲尸波羅密；不爲六塵所傷，名爲羼提波羅密；離諸所行，名爲毘梨耶波羅密；不憶念一切法，名爲禪波羅密；能忍諸法無生性，名爲般若波羅密。次爲思益梵天説薩婆若義。答網明菩薩家清浄義。

### 談論品第七 

思益梵天與文殊問答。又有等行天子與文殊問答。次、一切菩薩各各説菩薩名義。

### 論寂品第八 

思益問等行，及問文殊正行正位義。次明如來二事，謂聖説法、聖默然。惟如來有此二法。

### 仂行品第九 

文殊問，等行答。文殊問，思益答。

### 志大乘品第十 

等行問發行大乘，佛以偈答。

### 行道品第十一 

文殊白佛：若菩薩起二相發菩提心，是不行菩薩道，思益問行菩提行，文殊答行一切法而於法無所行。

### 稱歎品第十二 

釋梵四王散華讚護。

### 詠德品第十三 

佛言：惟有如説修行，是名能報師恩。

### 等行品第十四 

不退轉天子問佛隨法行義。又與思益問答此義。

### 授不退轉天子記品第十五 

釋提桓因讚歎菩薩能師子吼。不退轉天子復説師子吼義。次授不退轉天子記。及説牢強精進法，謂於諸法不起精進相。次以大海喻諸菩薩，有十二事。

### 建立法品第十六 

明一切法無説無示，無有護念，是法終不可滅，不可護念。又明不求菩提，不願不貪不樂不念不分别菩提，乃得授記。

### 諸天歎品第十七 

佛説呪一章。諸天説偈護持。

### 囑累品第十八

### 註疏一種

#### ①【 思益梵天所問經簡註】 

四卷，約十萬多字。卍續藏第三十三册。明· 會稽沙門圓澄註。
此經四卷，二十四品。以人法爲名，根本智光爲體，諸法正性爲宗，破疑蕩執爲用，大乘生酥爲教相。

案：此經，麗藏本與明藏分品不同：麗本分十八品，明本分二十四品。大正藏依麗本。簡註據明本。

今將兩本品目，列表對照如下。其分品段落，對閲經文大意可知。

| 麗 藏 本 品 目         | 明 藏 本 品 目                                     |
| ---------------------- | -------------------------------------------------- |
| 序品第一               | 如來光明品第一                                     |
| 四法品第二             | 四法品第二                                         |
| 分别品第三             | 菩薩正問品第三                                     |
| 解諸法品第四           | 四諦品第四 歎功德品第五 如來五力説品第六           |
|                        | 如來大悲品第七                                     |
| 難問品第五             | 幻化品第八 菩薩光明品第九                          |
| 問談品第六             | 菩薩受記品第十 薩婆若品第十一                      |
| 談論品第七             | 菩薩無二品第十二 名字品第十三                      |
| 論寂品第八             | 論寂品第十四 如來二事品第十五                      |
| 仂行品第九             | 得聖道品第十六                                     |
| 志大乘品第十           | 志大乘品第十七                                     |
| 行道品第十一           | 發菩提心品第十八                                   |
| 稱歎品第十二           |                                                    |
| 詠德品第十三           |                                                    |
| 等行品第十四           |                                                    |
| 授不退轉天子記品第十五 | 師子吼品第十九 梵行牢強精進品第二十 海喻品第二十一 |
| 建立法品第十六         | 建立法品第二十二                                   |
| 諸天歎品第十七         | 如來神呪品第二十三                                 |
| 囑累品第十八           | 囑累品第二十四                                     |

### 異譯二種

#### ⑴【持心梵天所問經】 

四卷，十八品，四萬一千餘字。大正藏第十五册（一）。西晉· 沙門竺法護譯。

#### ⑵【勝思惟梵天所問經】 

六卷，四萬五千餘字。大藏第十五册（六二）。元魏· 菩提流支譯。

此經註疏一種

##### ①【勝思惟梵天所問經論】 

四卷，近三萬字。大藏第二十六册（三三七）。天親菩薩造。元魏· 沙門菩提流支譯。

知津云：有論無經，文來未盡。

## 六九、 大乘同性經

二卷，一萬六千餘字。大正藏第十六册（六四○）。北周· 沙門闍那耶舍，此云藏稱，亦曰勝名。中印度摩伽陀國人。與弟子耶舍崛多，闍那崛多來華。以武帝保定四年甲申至建德元年壬辰（五六一—五七二），於長安舊城四天王寺譯同性經等六部，一十五卷，四部失傳。

佛住大摩羅耶精妙山頂，與千二百五十比丘及大菩薩，天龍衆俱。楞伽大城毘毘沙那羅刹王，供佛、問法，得菩提記。海龍王問其往因，佛爲説之。次有海妙深持自在智通菩薩從東方來，以大寶殿供佛問法，佛爲説如來十地名，及聲聞十地名，辟支佛十地名，菩薩十地名。復爲現如來初地相及二地相。

異譯一種

### ⑴【 佛説證契大乘經】 

二卷，一萬四千餘字。大正藏第十六册（六五三）。唐· 沙門地婆訶羅譯。

## 七○、 諸法無行經

二卷，一萬四千餘字。大正藏第十五册（七五○）。姚秦· 鳩摩羅什譯。

佛在耆闍崛山，與五百比丘，九萬二千菩薩俱。師子遊步菩薩，偈問一相之法，佛先止、次答，大衆獲益。次説往古高須彌山王佛滅後，浄威儀比丘守護正法，有威儀比丘，不能信解，生不善心，受地獄苦。於是文殊請問滅業障法，及問觀四諦、四念處、八正道、五根、七覺支等，佛一一答之。又請説陀羅尼，佛爲説一切法皆不動相種性法門。文殊亦説種種不動相，乃至答諸天子云：我是貪欲尸利、瞋恚尸利等。次有華戲慧菩薩，請問入音聲慧法門，佛亦先止、次答。次勅文殊自説往因：過去師子吼鼓音王佛滅後，喜根比丘，善説諸法實相；勝意比丘，持戒得定，行頭陀行，不信深法，墮大地獄；喜根今於東方寶莊嚴國，成勝光明威德王佛。勝意，今爲文殊。

異譯二種

### ⑴【諸法本無經】 

三卷，一萬六千餘字。大正藏第十五册（七六一）。隋· 闍那崛多譯。

### ⑵【佛説大乘隨轉宣説諸法經】 

三卷，一萬一千餘字。大正藏第十五册（七七四）。宋· 譯經院沙門紹德等譯。（敘事不甚明白。）

## 七一、 大乘本生心地觀經

八卷，十三品，五萬二千餘字。大正藏第三册（二九一）。唐· 罽賓沙門般若譯。

### 序品第一 

佛住耆闍崛山，與三萬二千比丘，八萬四千菩薩，及一切天龍八部，他方輪王，十六國王，夫人眷屬，四衆、四姓、外道、餓鬼、畜生、琰王，諸大衆俱。坐寶蓮華師子座上，入心瓔珞寶莊嚴王三昧，天雨華香，復入師子奮迅三昧，大千世界六種震動，惡趣離苦，詣佛供養。如來於胸臆間，及諸毛孔，放金色光，普現十方五趣苦樂之相，及現三大阿僧祇劫因果本末之相。於是師子吼菩薩爲衆説偈，歎佛功德，請佛出定。

### 報恩品第二 

佛從三昧起，告彌勒菩薩，稱歎心地妙法。五百長者，不愛苦行，讚二乘道。佛爲廣説世間四恩：一父母恩，二衆生恩，三國主恩，四三寶恩。佛有三身：一自性身，二受用身，三變化身。受用又二：一自，二他。法有四種：教、理、行、果。僧有三種：菩薩，聲聞，凡夫。凡夫又二：一具戒，二正見。具足十義得名爲寶。爲求菩提，有三種十波羅密。若修十種真實波羅密多，乃名能報四恩。次有智光長者，與不順子遠來聽法，佛爲重宣，令發大心。

### 厭捨品第三 

智光長者問出家不及在家，佛爲廣説出家最勝，訶在家過。

### 無垢性品第四 

廣明粗衣、乞食、陳藥、蘭若，四依知足功德，各十勝利。

### 阿蘭若品第五 

爲常精進菩薩説阿蘭若功德。

### 離世間品第六 

樂遠離行菩薩承佛神力，爲諸菩薩説阿蘭若行，佛讚印之。

### 厭身品第七 

爲彌勒菩薩説三十七觀，訶身不浄。

### 波羅密多品第八 

爲彌勒菩薩説阿蘭若能滿十度。

### 功德莊嚴品第九 

爲彌勒菩薩説：有一德、應住阿蘭若處，謂觀一切煩惱根源即是自心。又有二種法及兩番二種人，不堪住阿蘭若。次明十一種四法，五種八法。

### 觀心品第十 

爲文殊師利説觀心法，並説觀心陀羅尼。

### 發菩提心品第十一 

爲文殊説自覺悟心有四種義，及説初觀菩提心相，並説真言。

### 成佛品第十二 

爲文殊説三種大秘密法，謂心秘密，語秘密，身秘密。欲修習者，當著菩薩三十二種大金剛甲。

### 囑累品第十三 

明受持者，得三業各十種清浄。

### 註疏二種

#### ①【 大乘本生心地觀經淺註】 

十卷（懸示一卷，科一卷，釋文八卷），三十餘萬字。卍續藏第三十四册。清· 栴檀寺沙門來舟述。

十門分别：一、 教起因緣，二、 藏教所攝，三、 義理分齊，四、 教所被機，五、 能詮教體，六、 宗趣通别，七、 品目次第，八、 傳譯時年，九、 總釋名題，十、 别解文義。

#### ②【 大乘本生心地觀經講記】 

民國· 太虚大師講。虚大師全書第八、九册。

懸論：一、 題旨明晰，二、 譯史確實，三、 法義豐富—⑴ 法被五乘，⑵ 義周十宗，四、 時機合宜，五、 略彰分齊。

經分三分：一、 教起因緣分，二、 聖教正説分，三、 依教奉行分。

## 七二、 大乘理趣六波羅密多經

十卷，十品，七萬多字。大正藏第八册（八五五）。唐· 般若三藏譯。

### 皈依三寶品第一 

佛在竹林，與衆多菩薩，衆多苾芻，及阿僧企耶發心諸有情俱。慈氏菩薩爲衆請問三寶及皈依義，佛言：佛寶有二：一者佛身，二者佛德。法寶有三：一者涅槃常樂我浄般若解脱法身，二者戒定智慧諸妙功德，三者八萬四千諸妙法藴，攝爲五分：一素呾纜，二毘奈耶，三阿毘達摩，四般若波羅密多，五陀羅尼門。譬如乳、酪、生酥、熟酥、及妙醍醐。僧寶有三：一者第一義僧，所謂諸佛；二者聖僧，謂四果四向及辟支佛，三賢十聖；三者福田僧，謂苾芻苾芻尼等。爲脱苦故，懺悔、隨喜、發大誓願，修行大乘，是名皈依。

### 陀羅尼護持國界品第二 

東方不眴世界無盡藏菩薩，放大光明，現大神變，偈讚來會，以第一義答阿難問，佛爲阿難説彼土種種勝事。文殊請問持經之福，佛較答之。文殊説六真言。普賢菩薩，觀自在菩薩，曼荼羅諸天菩薩，六波羅密多菩薩，四大天王，執金剛菩薩，鈴鐸耳微那夜迦，閻摩羅王，訶哩底愛子母，摩利支天，迦嚕那王，迦嚕羅王，大自在天，各説一呪。

### 發菩提心品第三 

彌勒菩薩請問，佛答以先發五種勝心。次説入海取珠，發三勝心不退之意。

### 不退轉品第四 

彌勒菩薩復問，佛爲細釋：一、 大悲心，緣五道苦而起；二、 大精進心，如入海求如意珠。更發三種勝心，誓不退轉。

### 布施波羅密多品第五 

### 浄戒波羅密多品第六 

### 安忍波羅密多品第七 

### 精進波羅密多品第八 

### 静慮波羅密多品第九 

### 般若波羅密多品第十

右六品，俱彌勒菩薩請問，如來答。事理詳明。發菩提心者，急宜受持。復有微末底外道，説自在天常，及説神我能生諸法，佛以正量委細破之。次復偈説八識熏習，及轉顯義。外道發菩提心。佛又爲慈氏説八善巧及智慧方便。解絡掖衣授之。四天、釋、魔、發願護持。

## 七三、 大乘遍照光明藏無字法門經

一卷，二千五百餘字。大正藏第十七册（八七四）。唐· 沙門地婆訶羅譯。

佛住耆闍崛山，與無量菩薩及比丘僧，乃至十方恒沙世界諸天龍俱。勝思惟菩薩請問二字之義，佛言：菩薩有九種一法、應除滅，謂：欲貪、瞋恚、愚痴、我執、懈怠、睡眠、染愛、疑惑、無明。有一法應守護，謂：己所不欲，勿勸他人；如自愛命，則不應殺等。次明無有一法是如来所覺所證；以一切法本無有實，從因緣生；因緣亦如電光，念念不住故。次明持此經者，得生浄土，見阿彌陀，及諸勝衆；亦見靈山勝會。

異譯二種

### ⑴【 大乘離文字普光明藏經】 

一卷，近二千字。大正藏第十七册（八七二）。譯人同前。此本是第一譯。

同前經，而文稍異。

### ⑵【 無字寶篋經】 

一卷，二千餘字。大正藏同前（八七○）。元魏· 沙門菩提流支譯。

## 七四、 佛説大乘入諸佛境界智光明莊嚴經

五卷，一萬五千餘字。大正藏第十二册（二五三）。宋· 沙門法護等譯。

佛在鷲峯法界殿中，與二萬五千比丘，七百二十萬俱胝那庾多菩薩俱。放光集十方衆。有師子座出偈讚佛。佛昇師子座，妙吉祥菩薩請問：不生不滅，是何增語？佛言：不生不滅，即是如來增語。因爲廣説瑠璃地映帝釋宫影喻，忉利天大法鼓喻，空中風雲水喻，大梵王喻，日光照喻，響喻，地喻，虚空喻等；及説種種法句，種種菩薩勝行。於是妙吉祥偈讚禮佛，佛爲較顯持經功德。

異譯二種

### ⑴【 如來莊嚴智慧光明入一切佛境界經】 

二卷，一萬五千餘字。大正藏第十二册（二三九）。元魏· 沙門曇摩流支（法希），於宣武帝世，遊化洛陽，景明二年辛巳至正始四年丁亥（五○一—五○七），譯經三部。金色王經失傳，僅存信力印及此經。

### ⑵【 度一切諸佛境界智嚴經】 

一卷，五千多字。大正藏第十二册（二五○）。蕭梁· 沙門僧伽婆羅（衆鎧）譯。

## 七五、 大方等如來藏經

一卷，四千餘字。大正藏第十六册（四五七）。東晉· 沙門佛陀跋陀羅譯。

佛在耆闍崛山。成佛十年。與百千比丘，六十恒河沙菩薩，及天龍八部俱。以三昧力，現衆蓮華，皆未開敷，華内皆有化佛。須臾昇空舒榮，須臾萎變。化佛各放無量光明。金剛慧菩薩，問何因緣，佛爲説一切衆生皆有如來藏性，共説九喻：一蓮華中佛，二巖樹蜂蜜，三膾中秔梁，四不浄處金，五貧家寶藏，六菴羅果種，七弊物中金像，八貧女貴胎，九模中金像。

異譯一種

### ⑴【 大方廣如來藏經】 

一卷，七千餘字。大藏同前。唐· 不空三藏譯

## 七六、 最勝問菩薩十住除垢斷結經 （十住斷結經）

十卷，三十三品，十一萬六千餘字。大正藏第十册（九六六）。姚秦· 涼州沙門竺佛念譯。

### 導引品第一 

佛於捺園，放舌相光，照十方界，東方執志通慧菩薩，與五萬菩薩來集，佛歎其德。次有菩薩名曰最勝，請問法要，佛具答之。先明初住法。

### 留化品第二 

### 空觀品第三 

### 色入品第四 

### 了空品第五 

### 根門品第六 

### 度受品第七 

以上六品，如次明二住至七住法。明七住中，座上諸大聲聞，皆悉號泣。

### 童真品第八 

明八住法。授最勝記。勅令現相。

### 定意品第九 

明九住法。

### 成道品第十 

明十住法。

### 滅心品第十一 

### 神足品第十二 

### 恭敬品第十三 

### 勇猛品第十四

### 碎身品第十五 

大意與華嚴十定品同。

### 身入品第十六 

### 辯才品第十七 

### 權智品第十八 

### 化衆生品第十九 

### 三道滅度品第二十 

### 東無相品第二十一 

### 等慈品第二十二 

### 法界品第二十三

### 道智品第二十四 

授九萬衆生、十二那術天人，皆於中陰成佛。

### 身口意品第二十五 

一一菩薩各説菩薩慧。

### 夢中成道品第二十六 

### 菩薩證品第二十七 

### 解慧品第二十八 

### 三毒品第二十九 

### 問泥洹品第三十 

### 四梵堂品第三十一 

### 梵天請品第三十二 

### 梵天囑累品第三十三

## 七七、 菩薩瓔珞經

十四卷，四十五品，近十六萬字。大正藏第十六册。（一）。姚秦· 沙門竺佛念譯。

### 普稱品第一 

普照菩薩問菩薩法，凡二十二句，佛答：當以十德瓔珞其體。

### 識定品第二 

寶王菩薩請問瓔珞戒品，佛答以具戒、施、忍，由達唯識。

### 莊嚴道樹品第三 

### 龍王浴太子品第四

### 法門品第五 

略説瓔珞八萬法門中數十名，持者當得十無碍功德。次廣明六根瓔珞法門。

### 識界品第六 

豪賢菩薩問識境界。次勅諸菩薩各説空慧無著行。次感十方佛各説空慧偈已，忽然不現，以決衆疑。

### 諸佛勸助品第七 

説十無盡藏法門，十方諸佛同聲説頌印之。

### 如來品第八 

説十地各各四神足法。

### 音響品第九 

### 因緣品第十 

### 心品第十一

### 四聖諦品第十二 

一無量聖諦，二行盡聖諦，三速疾聖諦，四等聖諦。

### 成道品第十三 

料簡三世各三種成道。

### 生佛品第十四

### 本末品第十五 

分别五陰本末空。

### 非有識非無識品第十六

### 無量品第十七 

説佛三昧所知無量。次明月照光菩薩四果乃至九地。

### 無量品第十八 

明三種行。次佛自説有情於無情，無情於有情法。

### 隨行品第十九 

尊復尊梵天請問，佛以偈答，廣明諸度無極。

### 光明品第二十 

### 無想品第二十一 

### 無識品第二十二

### 受迦葉勸行品第二十三 

佛放舌光，十方諸佛各遣菩薩來會，佛揀聲聞不在聖例，迦葉等脱衣號泣，佛慰喻之。

### 有行無行品第二十四 

諸菩薩各説有行無行，大迦葉亦説有行無行，佛不許可。阿若拘隣亦説有行無行，佛許可之。舍利弗問答料簡，次目連等亦各説有行無行。

### 有受品第二十五

### 無著品第二十六 

説無著行，授明觀菩薩記，並説八種記法。次授帝釋記。次令目連除魔心垢，懸記在彌勒時得記。

### 浄智除垢品第二十七 

爲浄一切地菩薩説種種知他心三昧，廣至知億佛世界。

### 無斷品第二十八 

明種種五法及六度互具六度。

### 賢聖集品第二十九 

一切菩薩各説六度清浄具足法，慧眼菩薩與文殊菩薩更相酬唱，演種種法門。

### 三道三聖品第三十 

佛爲舍利弗分别三道各有三乘。

### 供養舍利品第三十一 

佛爲須菩提説供舍利、供色身、供法身，優劣不同。

### 譬喻品第三十二 

因退席人，説師子木雀喻。

### 三世相品第三十三 

佛爲劫賓説三世受化差别，大衆有疑，十方佛各來説偈，令衆悟解。

### 清浄品第三十四 

爲邠耨文陀子分别清浄不清浄法。

### 釋提桓因問品第三十五

### 本行品第三十六 

爲衆首瓔珞菩薩説退不退、超不超法。

### 聞法品第三十七 

文殊問有轉無轉法，佛分别答之。

### 浄居天品第三十八 

佛爲浄居天説三世常無常義，及説菩薩總持賢聖辯才，並授其記。

### 十方法界品第三十九 

佛述初成道時，一切菩薩勸轉法輪。

### 十智品第四十 

爲彌勒菩薩説十無量智法門。

### 應時品第四十一 

爲法妙菩薩説十種應時之行。

### 十不思議品第四十二 

爲道勝子説十法。

### 無我品第四十三 

爲心智菩薩説十無我行。

### 等乘品第四十四 

偈答浄眼。

### 三界品第四十五 

浄施王與佛酬唱，菩薩受記，及六十二見皆空平等。次有究竟菩薩問浄施王，浄施王答而不悟，更令問文殊師利，乃決其疑。