## 九一、 大莊嚴法門經

二卷，一萬一千餘字。大正藏第十七册（八二五）。隋· 天竺三藏那連提耶舍譯。

佛在耆闍崛山，與五百比丘、八千菩薩俱。文殊化現殊勝身色衣服，度淫女勝金色光明德，令得順忍。此女化現死壞惡相，使上威德長者恐怖，詣佛聞法，亦得順忍。佛爲二人次第授記。

異譯一種

### ⑴【佛説大浄法門經】 

一卷，一萬一千餘字。大藏同前。西晉· 竺法護譯。

## 九二、 大威燈光仙人問疑經

一卷，六千餘字。大正藏第十七册（八八三）。隋· 沙門闍那崛多譯。

佛成道未久，大衆雲集，佛入寶塔三昧，出無量化身，十方化佛皆集；十方世界，猶如一會。勝分菩薩説偈問法，大威光仙人止之，自問所疑。佛爲決疑。遂發大願求一切智；一切仙人亦同發願；佛悉授菩提記。復出舌相，説持經功德。仍以此經囑累文殊菩薩。

異譯一種

### ⑴【第一義法勝經】 

一卷，五千餘字。大正藏第十七册（八七九）。元魏· 瞿曇般若流支譯。

## 九三、 有德女所問大乘經

一卷，一千六百多字。大正藏第十四册（九四○）。唐· 沙門菩提流志譯。

佛在鹿林，與彌勒入城乞食。有德問所轉法輪，佛以十二緣生答之。仍致難問，佛乃爲説：第一義諦無有諸業，亦無諸有而從業生，及以種種苦惱之事；譬如諸佛所作化人，化人復更化作種種諸物。於是有德女稱歎供養，佛爲授菩提記。

異譯一種

### ⑴【佛説梵志女首意經】 

一卷，二千多字。大藏第十四册（九三九）。西晉· 沙門竺法護譯。

## 九四、 佛説大乘流轉諸有經

一卷，八三三字。大正藏第十四册（九四九）。唐· 義浄三藏譯。

佛在竹林，影勝王問：云何有情先所造業久已滅壞，臨命終時皆悉現前？又復諸法體性空無，所造業報而不散失？佛以夢見美女、覺後憶現影像答之。智者當觀察：眼不見於色，意亦不知法，是名勝義諦。

異譯二種

### ⑴【佛説大方等修多羅王經】 

一卷，七○六字。大藏同前（九四八）。元魏· 菩提流支譯。

### ⑵【佛説轉有經】 

一卷，六八六字。大藏同前（九四九）。元魏· 沙門佛陀扇多譯。

## 九五、 佛説長者女菴提遮師子吼了義經

一卷，二千六百多字。大藏第十四册（九六二）。失譯人名。

佛在祇園，應供於長者婆私膩迦家，其女不出，佛遣化女以殘食與之；女念其夫，其夫即至，乃同見佛。與舍利弗及文殊師利菩薩問答，明生以不生生爲生義等法。

## 九六、 外道問聖大乘法無我義經

一卷，一千餘字。大藏第十七册（九三四）。宋· 沙門法天譯。

因外道問，爲説一切法如夢如幻；菩提心相，自性清浄。

## 九七、 佛説大乘智印經

五卷，一萬六千餘字。大正藏第十五册（四七四）。宋· 西夏沙門智吉祥等譯。

佛在迦蘭陀林，入城乞食而還，眉間放光，勸諸大衆安住如來所知境界，愍一切有情受差别相，乃入如來智印三昧，放光徧照，妙香莊嚴。釋尊十方分身諸佛示同一身，各各入城乞食，至林中同入三昧。所有菩薩及他方佛，各遣菩薩與諸大衆普集，諸聲聞入定觀察，不知如來所在。佛出三昧，震動世界。舍利弗請開導悟入，佛以離一切分别答之。舍利弗重問色身三昧，佛宣偈重答。因廣勸修。大衆獲益，得記。先獨囑文殊守護此經；次囑彌勒，以七種發心，兩番五種不退轉法，答彌勒修習之問。五種覆障法，答彌勒不愛樂之問。又記王夫人及修此法者，同生安樂國。又料簡善根多少，以判信心差别，而勗修行。

異譯二種

### ⑴【佛説慧印三昧經】 

一卷，八千餘字。大正藏第十五册（四六○）。吴· 月支國優婆塞支謙譯。

### ⑵【佛説如來智印經】 

一卷，八千多字。大藏第十五册（四六八）。失譯人名。

右二經皆同上經。雖後譯稍勝，而皆不及上經之尤爲詳明；且缺乞食及分身佛來集二事。

## 九八、 佛説不增不減經

一卷，二千餘字。大正藏第十六册（四六六）。元魏· 沙門菩提流支譯。

佛在耆闍崛山，舍利弗問：衆生界爲有增減爲無增減？佛爲廣訶增減邪見。次示如來藏不思議三無差别義。

## 九九、 佛説入無分别法門經

一卷，近二千字。大正藏第十五册（八○五）。宋· 沙門施護譯。

佛自説大乘無分别法而爲發起，加無分别光菩薩問入無分别法門，佛爲答之。亦説一喻。

## 一○○、 力莊嚴三昧經

三卷，一萬六千餘字。大正藏第十五册（七一一）。隋· 沙門那連提黎耶舍譯。

佛在祇園，於後夜入力莊嚴三昧，文殊師利等二十童子，各禮佛足，分往十方佛土，各同十方菩薩來集。佛從定起，坐師子座。文殊先問佛十種智難信，佛以六喻明之。智輪菩薩問十智義，佛爲釋十智因緣，得成十力。次明三世諸佛皆觀菩提樹七日七夜，如此方便，即是不可思議諸佛如來甚深境界。次種種問答，明諸佛不思議境界即一切衆生境界。是一境界，無二無别；依六根六塵而示平等無差别義。

## 一○一、 無極寶三昧經

二卷，一萬四千餘字。大正藏第十五册（五○七）。西晉· 沙門竺法護譯。

佛在竹園，與千二百五十比丘，九十億菩薩俱。竹園四面周帀，地生文陀般華，華上各有佛坐，各有菩薩，皆如文殊，問法。百日之中，六道受樂。佛入寶如來三昧，感通十方諸佛，各遣菩薩來會；及天龍八部皆來集會。舍利弗與寶來菩薩及文殊、彌勒等，種種問答法要。羅閲祇王，請諸菩薩受供説法，與佛遥相酬唱。

異譯一種

### ⑴【佛説寶王如來三昧經】 

二卷，一萬七千餘字。大正藏第十五册（五一八）。東晉· 沙門祇多密譯。

## 一○二、 佛説金剛三昧本性清浄不壞不滅經

一卷，四千多字。大正藏第十五册（六九七）。失譯人名。

佛在毘耶離大林精舍，與五千比丘，萬八千菩薩，及天龍八部俱。佛自詣法座，敷尼師壇，次第入十三昧而起，放徧身光，入面出頂。彌勒問法，佛言：入首楞嚴三昧，修百三昧，乃入金剛三昧成佛。

## 一○三、 寂照神變三摩地經

一卷，五千九百多字。大正藏第十五册（七二三）。唐· 玄奘三藏譯。

佛在靈山，海衆駢集。賢護菩薩問法，佛答以寂照三摩地，能令菩薩一切諸法皆得圓滿。經來未盡。

## 一○四、 大方廣師子吼經

一卷，二千多字。大正藏第十七册（八九○）。唐· 沙門地婆訶羅譯。

佛在日月宫中，與九十百千俱胝比丘，無量菩薩俱。遣勝積菩薩往北方歡樂世界法起佛所聽法，勝積至彼禮佛足已，卻住一面。法起如來故問：汝從何來？勝積默無言説。大衆生疑，法起如來微笑放光，十方雲集。電髮菩薩問笑因緣，法起如來略説諸法實相本無言説。浄身菩薩問言：若無所説是真説者，瘖默不言皆應説法。佛言：瘂默不瘂默，亦皆説法，而不知法。如生盲人處日光中，而不見日。衆生所有音聲語言，皆入四無碍智；欲求法者，於自身求。欲求菩提，於五藴求。於是大千震動。佛更出廣長舌相已，普告大衆：釋迦牟尼，即我法起。

異譯一種

### ⑴【如來師子吼經】 

一卷，二千餘字。大藏同前（八八八）。元魏· 沙門佛陀扇多譯。

## 一○五、 佛説出生菩提心經

一卷，五千餘字。大正藏第十七册（八九一）。隋· 沙門闍那崛多譯。

佛在竹林精舍，迦葉大婆羅門，夢大蓮華中有月輪，又見丈夫放光普照，次日問佛，佛爲説一切智利，及説偈勸發菩提心。次分别三種菩提。次示四攝法。次示天行、梵行、聖行。次説破魔衆會陀羅尼。

異譯一種

### ⑴【佛説發菩提心破諸魔經】 

二卷，六千餘字。大藏同前（八九六）。宋· 沙門施護譯。

## 一○六、 文殊師利問菩提經

一卷，近三千字。大正藏第十四册（四八一）。姚秦· 鳩摩羅什譯。

佛初得道，在伽耶山，與千比丘，萬菩薩俱。入諸佛甚深三昧，諦觀諸法性相。文殊知之，即問云何發心，佛以無發是發義答之。月浄光天子問言：緣何事故行菩薩道？文殊答以大悲爲本；大悲以直心爲本；直心以等心爲本；等心以無别異行爲本；乃至正觀以堅念不忘爲本；共十六句。又四心能攝因、能攝果：初發心，行道心，不退轉心，一生補處心。廣作種種譬喻。次有定光明主天子問菩薩略道，文殊答言：一者方便，二者智慧。又一助道、二斷道等。次有隨智勇行菩薩問菩薩義、菩薩智，文殊答言：義名無用，智名有用。復語天子：菩薩有十智、十發、十行、十思惟、十治法、十善地、二隨法行。

異譯三種

### ⑴【伽耶山頂經】 

一卷，四千餘字。大藏第十四册（四八三）。元魏· 沙門菩提流支譯。

此經註疏一種

#### ①【文殊師利問菩提經論】（一名伽耶山頂經論） 

二卷，一萬餘字。大藏第二十六册（三二八）。元魏· 沙門菩提流支譯。

有經、有論。

### ⑵【 佛説象頭精舍經】 

一卷，四千字。大藏第十四册（四八七）。隋· 沙門毘尼多流支（滅喜），北印度烏萇國人。於開皇二年，譯經二部，此其一。

### ⑶【大乘伽耶山頂經】 

一卷，三千餘字。大藏第十四册（四八九）。唐· 沙門菩提流志譯。

此經註疏一種

#### ①【大乘伽耶山頂經講記】 

民國· 太虚大師講，塵空法師記。見虚大師全書第七册。

## 一○七、 佛説文殊尸利行經

一卷，三千餘字。大正藏第十四册（五一二）。隋· 沙門闍那崛多譯。

文殊巡行諸比丘房，見舍利弗坐禪，後至佛前，互相問難，顯示阿羅漢義。五百比丘不忍，起座而去。文殊更説法要，五百還來，四百證果，一百墮獄。佛言：此百比丘，若不聞此法，應墮地獄一劫；今聞法故，暫墮即出，生兜率天，至彌勒成佛時，初會便得證果。是故，不聞此法，雖得四禪四定，不能解脱煩惱生死；聞已疑惑，猶勝不聞。

異譯一種

### ⑴【佛説文殊師利巡行經】 

一卷，二千餘字。大藏同前（五一○）。元魏· 沙門菩提流支譯。與前經同，文義小異。

## 一○八、 佛説大乘善見變化文殊師利問法經

一卷，二千餘字。大正藏第十四册（五一四）。宋· 沙門天息災譯。

佛爲文殊説大乘四諦及三十七品法。

## 一○九、 佛説大乘不思議神通境界經

三卷，一萬一千餘字。大正藏第十七册（九二二）。宋· 沙門施護譯。

佛住法界光明菩薩宫，與五十萬苾芻衆，萬二千菩薩，及諸天子俱。佛入普徧光明三摩地，放大光明，普照十方，各有殑伽沙數菩薩雲集。妙吉祥菩薩，在東方寶幢佛刹，勸慈氏菩薩同來聽法，慈氏不來，辯積幢亦不來，妙吉祥乃入無垢普光三摩地，現大神變，而來佛所。普華幢天子問修何法、得如妙吉祥神通事業？佛以四種四法答之。又問妙吉祥發心久近？佛舉過去本事答之。次有徧照藏菩薩現瑞入會，與大迦葉互相問答。次普華幢再問妙吉祥最初發心事，佛具答其最初發心轉女成男因緣。普華幢又問菩薩行法，佛令問妙吉祥，廣爲解説四念處、八正道、五根、五力、七覺支法門。

## 一一○、 商主天子所問經

一卷，七千餘字。大正藏第十五册（一一九）。隋· 沙門闍那崛多譯。

佛在耆闍崛山，商主天子請文殊師利説法，文殊爲説一百十九智。又作種種問答。又説種種菩薩行。又問佛無生忍義，佛爲授菩提記。

## 一一一、 佛説魔逆經

一卷，八千餘字。大正藏第十五册（一一二）。西晉· 沙門竺法護譯。

佛在祇園，大光天子問文殊師利曰：云何菩薩魔事？文殊具答之。又問善哉無善哉法，亦具答之。魔來亂法，文殊令其身被五縛，又令變像如佛，説諸妙法，開示五百弟子。次有須深天子，與文殊問答。

## 一一二、 佛説超日明三昧經

二卷，二萬一千餘字。大正藏第十五册（五三一）。西晉· 清信士聶承遠，於惠帝時，譯此經及越難經。

佛遊柰園，與二萬八千比丘，八萬菩薩衆俱。講大乘業無極之慧。善寶長者與千人俱，以七寶華供佛，佛令成蓋，光照十方，集諸大衆。普明菩薩偈讚佛已，問三昧法，佛言：行八十事，逮得超日明定。離垢目菩薩問三乘學，佛分别答之。浄教長者子問菩薩行，佛以增一至十法答之，唱十三昧名字。正見居士請問法要，佛答以有四事法常不離佛。離垢目菩薩廣問十三昧義，佛一一細答；每一三昧，各一嘉瑞，各與一波羅密相應，即是十地之義。慧施長者女，共五百人發無上心，轉成男子，授菩提記。慧英菩薩與文殊菩薩及佛問答深義。阿難問佛菩薩道本，及問遲疾，佛言：亦有亦無。因述本生，精進不懈，致先得佛。日天子請佛次日受供，佛還柰園，解法長者、調意菩薩、蓮華浄菩薩、解縛菩薩、寶事菩薩、恩施菩薩、帝天菩薩、水天菩薩、大導師菩薩、龍施菩薩、大光菩薩，各各問法，佛各各答之。

## 一一三、 佛説須真天子經

四卷，十品，一萬九千餘字。大正藏第十五册（九六）。西晉· 竺法護譯。

### 問四事品第一 

佛遊祇園，與千二百五十比丘，一萬菩薩及諸天四衆俱。須真天子共發三十二問，佛一一答以四事。

### 答法義品第二 

須真復以三十二事問於文殊，文殊一一答之。

### 法純淑品第三 

亦須真問，文殊答。

### 聲聞品第四 

須真勸諸大弟子，各與文殊問答。

### 無畏品第五 

亦須真問，文殊答，明菩薩得無所畏。

### 住道品第六 

亦須真問，文殊答，明菩薩得住於道。

### 菩薩行品第七 

亦須真問，文殊答。

### 分别品第八 

亦須真問，文殊答。明菩薩得持法要，得入四果三乘，亦得入凡夫三毒等法，亦得入生死入滅度等法。

### 頌偈品第九 

亦須真問，文殊偈答智慧相、善權相。

### 道類品第十 

亦須真問，文殊答。答竟，佛囑彌勒、阿難、受持流通。

## 一一四、 佛説成具光明定意經

一卷，九千八百多字。大正藏第十五册（四五一）。後漢· 沙門支曜譯。

佛在迦維羅衞國，勅阿難集一切衆。有貴姓子善明，與同輩五百人見佛，發心請佛，佛受其請。次問：佛之妙德，從何致之？佛言：有定意法，名成具光明。常浄行百三十五事。及爲説往因，爲授道記。

## 一一五、 悲華經

十卷，六品，八萬九千餘字。大正藏第三册（一六七）。北凉· 沙門曇無讖譯。

### 轉法輪品第一 

佛在王舍城耆闍崛山，與大比丘僧六萬二千人俱，菩薩四百四十萬，及梵天、六欲天等。時彌勒等上首菩薩，向東南方，稱揚蓮華尊佛功德。寶日光明菩薩問佛因緣，佛答其故，謂：蓮華尊佛，昨夜初成正覺，作大佛事。

### 陀羅尼品第二 

説彼東南世界相貌，及説過去日月尊佛授現佛記，授與解了一切陀羅尼門。説此事已，十方菩薩同來崛山，聽受陀羅尼門，皆得見彼蓮華佛刹。次有解脱怨憎菩薩，問修習陀羅尼法，佛答以四法、五法、六法，七歲中修。彌勒自言：於十恒河沙劫前，已從娑羅王如來處，得聞、得修；以本願故，久在生死，待時成道，求佛授職。佛爲説諸章句，令衆獲益。又入徧一切功德三昧，度三惡道衆生，令生天人，爲諸天人示宿世因緣。

### 大施品第三 

寂意菩薩問佛出此濁世因緣，佛備述恒沙阿僧祇劫前事，謂：删提嵐世界，善持劫中，無諍念輪王，有大臣名寶海，生寶藏佛，王及千子諸小王等，皆悉供養，未發大心。寶海求夢，知彼志劣，以夢白佛，勸彼諸人發無上心，各取浄土。

### 諸菩薩本授記品第四 

寶藏如來授輪王記，即無量壽佛。第一太子，即觀世音；第二王子，即得大勢；第三王子，即文殊師利；第四王子，即普賢佛；第五王子，即今蓮華尊佛；第六王子，即法自在豐王佛；第七王子，即光明無垢堅香豐王佛；第八王子，即普賢菩薩。次授十千懈怠人記。次記第九王子，即阿閦佛；第十王子，即香手菩薩；第十一王子，即寶相菩薩。又授五百王子記。又授四百王子記。又授八十九王子記。又授八萬四千小王記。又授寶海八十子記。又授寶海三億弟子記，千童子記，侍者五人記。最後寶海發大悲願；諸菩薩等皆悉讚歎，六方諸佛送華供養，寶藏如來摩頂授記。并説菩薩四法懈怠，四法精進：一、 願取清浄世界；二、 願於善心調伏白浄衆中施作佛事；三、 願成佛已，不説聲聞辟支佛法；四、 願成佛已，壽命無量；是名四法懈怠。一、 願取不浄世界；二、 於不浄人中施作佛事；三、 成佛已，説三乘法；四、 成佛已，得中壽命，不長不短；是名四法精進。

### 檀波羅密品第五 

寶藏如來爲大悲菩薩説諸三昧門助菩提法清浄門經。大悲菩薩歷劫行諸難行苦行。

### 入定三昧門品第六 

十方諸佛皆我釋迦所化度者，皆遣菩薩來會供養。佛入三昧，令諸大衆皆入身毛孔中。復説十專心發於菩提，能入一切行門。乃至結名，結益，勸持。無怨沸宿大仙夜叉，發願流通。

### 異譯一種

#### ⑴【大乘大悲分陀利經】

（大正藏作“大乘悲分陀利經”）八卷，三十品，八萬餘字。大正藏第三册（二三三）。失譯人名。

一、 轉法輪品，二、 入陀羅尼門品，三、 入一切種智行陀羅尼品，四、 勸施品，五、 勸發品，六、 離諍王授記品，七、 三王子授記品，八、 四王子授記品，九、 第八王子授記品，十、 十千人授記品，十一、 第九王子授記品，十二、 諸王子授記品，十三、 八十子授記品，十四、 三億少童子授記品，十五、 千童子授記品，十六、 大師立願品，十七、 立願舍利神變品，十八、 歎品，十九、 感應品，二○、 大師授記品，二一、 大師立誓品，二二、 莊嚴品，二三、眼施品，二四、 身施品，二五、 寶施品，二六、 醫寶施品，二七、 現伏藏施品，二八、 菩薩集品，二九、 入三昧門品，三○、 囑累品。

## 一一六、 方廣大莊嚴經

十二卷，二十七品，九萬三千餘字。大正藏第三册（五三九）。唐· 沙門地婆訶羅譯。

### 序品第一 

佛在祇園，於中夜分，入佛莊嚴三昧，放頂髻光，照浄居天，説偈開發，浄居天子遂來問法，佛受其請，晨朝爲衆説法。

### 兜率天宫品第二 

### 勝族品第三

### 法門品第四 

將下生時，爲諸天説衆法門有一百八。

### 降生品第五 

### 處胎品第六 

### 誕生品第七 

### 入天祠品第八 

### 寶莊嚴具品第九 

### 示書品第十 

### 觀農務品第十一 

### 現藝品第十二 

### 音樂發悟品第十三 

### 感夢品第十四 

### 出家品第十五 

### 頻婆娑羅王勸受俗利品第十六 

### 苦行品第十七 

### 往尼連河品第十八 

### 詣菩提場品第十九 

### 嚴菩提場品第二十 

### 降魔品第二十一 

### 成正覺品第二十二 

### 讚歎品第二十三

### 商人蒙記品第二十四 

成道十七日，始受商人供。

### 大梵天王勸請品第二十五 

### 轉法輪品第二十六 

### 囑累品第二十七。

### 異譯一種

#### ⑴【佛説普曜經】 

八卷，三十品，七萬餘字。大正藏第三册（四八三）。西晉· 沙門竺法護譯。

## 一一七、 大方便佛報恩經

七卷，九品，五萬七千餘字。大正藏第三册（一二四）。失譯人名。

### 序品第一 

佛住耆闍崛山，阿難聞外道譏佛非孝，以是白佛，佛放面門光明，照十方界，集諸菩薩。

### 孝養品第二 

佛坐寶華，現浄身中五道色相，明一切衆生互爲親屬，如來皆念報其恩德。并説須闍提太子以身肉濟父母難事。

### 對治品第三 

説轉輪王身剜千灯以求半偈。

### 發菩提心品第四 

佛爲喜王菩薩説：發心、乃名知恩；勸人發心，乃名報恩。及説昔於地獄初發心事。

### 論議品第五 

佛昇忉利爲母説法，外道造諸誹謗，佛從天下，現往昔忍辱太子寶塔，并説摩耶夫人得爲佛母本緣。又説沙彌均提本緣。

### 惡友品第六 

佛以光照地獄，并説調達諸事，亦爲發其巧便。

### 慈品第七 

説舍利弗先入涅槃本緣。及説如來種種慈善根力。

### 優波離品第八 

佛勅尊者問戒中義。半與薩婆多毘婆沙初卷同。

### 親近品第九 

説佛往昔殺一惡賊救五百人。現在救惡瘡比丘。并説知恩報恩種種法要。亦説三十二相。亦説相好之因。然後囑累一切菩薩；一切菩薩各各發願。

知津云：係結集家手筆。

## 一一八、 佛説菩薩本行經

三卷，二萬一千餘字。大正藏第三册（一○八）。失譯人名。

説往昔精進之行，以策懈怠。 爲波斯匿王説檀度事。 授婆羅門辟支佛記。 授牧羊人辟支佛記。 舍利弗度師質大臣出家，被弟遣賊斷臂證果因緣。 婆多竭梨尊者自説夙因。 佛説往昔剜身求法事。 爲貧士須達説施田差别。 説如來降毒龍除國疫事。并説三千寶蓋夙因。 説讚佛功德。 度輔相婆羅門夫婦證果，并説其往因。 共有十一節。
别譯一種

### ⑴【金色王經】 

一卷，三千餘字。大正藏第三册（三八八）。元魏· 瞿曇般若流支譯。

説佛昔爲金色王，遇十二年大旱，僅存一食，轉供辟支佛，天即雨飲食衆寶以濟閻浮提。出菩薩本行經第二段。