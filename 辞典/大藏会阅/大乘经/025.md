#### 三、 敘古今立教

古今立教，略有十家：

- ㈠ 菩提流支——一音教。
- ㈡ 護法師等——二教： 漸、頓。
- ㈢ 光統律師——三教： 漸、頓、圓。
- ㈣ 大衍法師——四宗教： 因緣宗，假名宗，不真宗，真實宗。
- ㈤ 護身法師——五種教： 三同前師，四、 真實宗，五、 法界宗。
- ㈥ 耆闍法師——六宗教： 因緣宗，假名宗，不真宗，真宗，常宗，圓宗。
- ㈦ 南岳、天台法師——四教： 藏、通、别、圓。
- ㈧ 江南憨法師——二教： 釋迦經，盧舍那經。
- ㈨ 光宅雲法師——四乘教： 臨門三車爲三乘，大白牛車爲第四。
- ㈩ 玄奘三藏——三教，即三法輪： 轉（小乘法），照（大乘），持（大乘了義）。

#### 四、 分教開宗

此有二：㈠ 就法分教（五教）

- 小：即愚法二乘教。
- 始、终、顿，中間三者，有三義：
  - ⑴ 或總爲一，謂一三乘教。
  - ⑵ 或分爲二，謂前二是漸，後頓。
  - ⑶ 或開三，謂漸開爲二： 始、終。
- 圓：即别教一乘。

㈡ 以理開宗（十宗）。

| 我法俱有宗 | 小乘犢子部等 | 小   |
| ---------- | ------------ | ---- |
| 法有我無宗 | 薩婆多部等   | 小   |
| 法無去來宗 | 大衆部等     | 小   |
| 現通假實宗 | 説假部等     | 小   |
| 俗妄真實宗 | 説出世部等   | 小   |
| 諸法但名宗 | 一説部等     | 小   |
| 諸法皆空宗 |              | 始   |
| 真德不空宗 |              | 終   |
| 相想俱絶宗 |              | 頓   |
| 圓明具德宗 |              | 圓   |

#### 五、乘教開合

| 約教開合 | 或總爲一                         |                  |
| -------- | -------------------------------- | ---------------- |
|          | 或開爲二（本教、末教）           |                  |
|          | 或開爲三（一乘三乘）             |                  |
|          | 或分爲四（小、漸、頓、圓）       |                  |
|          | 或散爲五（五教）                 |                  |
| 以教攝乘 | 一乘隨教<br>（此謂五教各辨一乘） | 别教一乘         |
|          |                                  | 同教一乘         |
|          |                                  | 絶想一乘         |
|          |                                  | 約佛性平等爲一乘 |
|          |                                  | 密義意一乘       |
|          | 三乘隨教五—謂五教各論三乘        |                  |
| 諸教相收 | 以本收末                         |                  |
|          | 以末歸本                         |                  |

#### 六、起教前後

此有二義：

- ㈠、 明法稱本教——别教一乘，佛初成道，第二七日説。
- ㈡、 明逐機末教——三乘等各有二義： 一、 以一乘同時異處説，二、 異時異處説。

#### 七、 決擇前後意

（有十，如文。）

#### 八、 施設異相

- ㈠ 時異——第二七日　　　　　
- ㈡ 處異——一處攝一切處
- ㈢ 主異——舍那十身　　　　　
- ㈣ 衆異——大菩薩衆
- ㈤ 所依異——海印三昧　　　　
- ㈥ 説異——一文一句皆徧十方
- ㈦ 位異——一位攝一切位　　　
- ㈧ 行異——一行即一切行
- ㈨ 法門異——略擧十種，謂十佛，十通等如文。　　　　
- ㈩ 事異——隨一一事皆稱法界。

#### 九、 所詮差别

明諸教所詮差别，有十門：㈠ 所依心識，㈡ 明佛種性，㈢ 行位分齊，㈣ 修行時分，㈤ 修行依身，㈥ 斷惑分齊，㈦ 二乘廻心，㈧ 佛果義相，㈨ 攝化境界，㈩ 佛身開合。

此之十門，各論五教，文極繁細，不克詳録。

#### 十、 義理分齊

義理分齊，四門分别：㈠ 三性同異義，㈡ 緣起因門六義法，㈢ 十玄緣起無碍法，㈣ 六相圓融義。

##### ㈠ 三性同異義，

分二： 一、 别明，二、 總説。

别明亦二：

 ⑴、 直説，謂三性各有二義，如文。

⑵、 決擇，有三：① 護分别執。② 示執之失，約有無等四句。詳辨三性。（文中亦明清辯，護法雖相破而實相成之義，如云：「色即是空，清辯義立；空即是色，護法義存」等。）③ 顯示其義。

##### ㈡ 緣起因門六義法，

六：

一、 釋相有二：⑴ 列名，一切因，皆有六義： 空有力不待緣，空有力待緣，空無力待緣，有有力不待緣，有有力待緣，有無力待緣。⑵ 釋相。二、 建立。三、 句數，有二：⑴ 約體（有無等四句），⑵ 約用。四、 開合，五、 融攝，六、 約教。

##### ㈢、 十玄緣起無碍法門義，

有二：

一、 明究竟果證義——即十佛自境界。二、 隨緣約因辯教義——即普賢境界。

第二義（普賢境界）有二：

- ⑴ 以喻略示，有二： 異體，同體。
- ⑵ 約法廣辨，二：
  - ① 立義門，有十： 教義，理事，解行，因果，人法，分齊境位，師弟法智，主伴依正，隨其根欲示現，逆順體用自在等。略立十義，以顯無盡。
  - ② 解釋，有十： 同時具足相應門，一多相容不同門，諸法相即自在門，因陀羅網境界門，微細相容安立門，祕密隱顯俱成門，諸藏純雜具德門，十世隔法異成門，唯心廻轉善成門，託事顯法生解門。以此十門，釋前十義。

##### ㈣、 六相圓融，

有三：

一、 列名略釋： ⑴ 總相，一含多德故。⑵ 别相，多德非一故。⑶ 同相，多義相不違，同成一總故。⑷ 異相，多義相望各各異故。⑸ 成相，由此諸緣起成故。⑹ 壞相，諸義各住自法，不移動故。

二、 明教興意。

三、 問答解釋。

總即一舍，别即多緣，同即互不相違，異即諸緣各别，成即諸緣辦果，壞即各住自法。頌曰： 一即具多名總相，多即非一是别相，多類自同成於總，各體别異現於同，一多緣起理妙成，壞住自法常不作，唯智境界非事識，以此方便會一乘。

此一乘教義分齊章，卍續藏中，

#### 有六種注釋：

##### 一 華嚴一乘教義分齊章義苑疏　

十卷。卍續藏第一○三册（九四—一六四）。宋·沙門道亭述。

果海迢思，杳絶名言之象；因門緣起，始彰德用之宗。是以，如來於蓮華藏界，海印發揮，現無盡之身雲，塵塵互入；説難思之教海，念念圓融。克收上達之機，一乘頓證；普被聞熏之器，八難齊超。曁于化霑忍土，漸布慈雲，三乘初唱於鹿苑，一性後談於鶴樹。化緣既畢，白虹繚繞以飛空；大願弘深，具牒森羅而布刹。邇後，時移處異，聖少凡多，大義或乖，微詞致喪，人天亂轍，二玄參雜於妙宗；權小殊途，五性相傷於緣起。故我大師賢首，孕神光於榮國，攬智鏡於香山；博綜羣詮，愜張了義，權衡五教，權實於是乎星分；木鐸十宗，競執皆從於矩方；高驤圓極，類華嶽之峨峨；掩映餘詮，若丘山之弭弭。遂著靈篇三軸，妙義十章。雖清涼廣闢於雜華，定慧潛通於了義；考其箋釋，古今未聞。道亭學慚大識，智恥雄才；輒事操觚，用伸解釋；冀流通於無極，見先祖之深衷矣。

題稱「義苑疏」者： 芬披衆義，若華囿之敷榮；布置羣言，撮題綱要之謂也。（序）

##### 二 華嚴一乘教義分齊章焚薪（或曰： 析薪膏肓）　

二卷。卍續藏第一○三册（一六五—一八二）。宋·可堂沙門師會述。

昔者僞經亂轍，南山聚而焚之，曰： 毋以曲學誘諸子於亡羊之岐。故吾作焚薪。又聞穀梁左氏之病有能針而起之者；斯文之病，雖康成再出，越人更生，弗可及已！故復命其篇曰：「析薪膏肓」云耳。

〔案〕：華嚴一宗，至五代，長水之後，有： 道亭、觀復、師會、希迪，世稱爲宋之四大家。觀復作五教章析薪記，師會作焚薪以評其所説。惜觀復之析薪記失傳，無從對閲，殊憾！

##### 三 華嚴一乘教義分齊章科　

一卷。卍續藏第一○三册（一八三—一九六）。宋·沙門師會述。

##### 四 華嚴一乘教義分齊章復古記　

六卷。卍續藏第一○三册（一九七—二八七）。宋·玉峰沙門師會述。門人善熹續成。

善熹序：先師可堂和尚，自幼留心華嚴……師年六十又五，始述此記，至「斷惑分齊」未竟功，奄然歸寂矣！臨終祝曰：汝當爲吾畢之。善熹自愧晚進，不敢輒繼前作。今適與先師示寂之歲相符，切恐風燭難期，一旦變滅，有負遺訓，於是，不揆拙惡，輒以平昔所聞於師者，續其末編，共成三卷。……先師專用古義訓釋，因以「復古」命焉。

##### 五 評復古記（一名扶焚薪）　

一卷。卍續藏第一○三册（二八八—二九三）。宋·沙門希迪謹録。

評曰： 斯文之作，裁自師資；述人既殊，理應略揀。今雷同立名者，推讓之禮安在哉？……

〔案〕： 此評善熹之續其師之作，而扶其師焚薪之説耳。

##### 六 華嚴一乘教義分齊章集成記（五教章集成記）

一卷。卍續藏第九十五册（五○二—五一四）。宋·武林惠因沙門希迪述。

唐國師賢首尊者，作一乘教義分齊，以示未悟。記釋雖衆，莫造其源。是以，法真大師（師會）嘆云： 嗟乎！宣政之來，佛祖奥義，經論大途，陸沉迨盡！耻賢首之業，没世而無聞。欲述自悟，大願未終，奄然而歸寂。唯存焚薪、自答、同教策、心經連珠記，盛行於世。遂使華嚴宗義學，得以爲矜式。希迪無似，濫製斯文，皆准大師乘教切當之説，以爲主意；前諸記銷文指事，亦間用之；而教章之旨，豁如也。庶得説聽之家，不至多岐而亡羊矣。

### ⑨ 〔 華嚴發菩提心章〕　

一卷，約七千餘字。大藏第四十五册（六五一）。唐·法藏大師述。

文分四段： 發心第一，簡教第二，顯過第三，表德第四。

### ⑩ 〔 華嚴經明法品内立三寶章〕　

二卷，約二萬餘字。大藏第四十五册（六一三）。唐·法藏大師述。

- 三寶章　三寶之義，略作八門：一、 明建立，二、 釋得名，三、 出體性，四、 顯融攝，五、 明種類，六、 揀所歸，七、 辨業用，八、 明次第。
- 流轉章　生滅流轉，略作十門： 明違順，斷常，一異，有無，生滅，前後，時世，因果，真妄，成觀。
- 法界緣起章　略以四門指陳其要： 緣起相由門，法性融通門，緣性雙顯門，理事分無門。
- 法身章　法身之義，四門分别： 釋名，體性，出因，業用。
- 十世章　十世義，二門： 建立，相攝。
- 玄義章　十門： 緣起無礙門，染浄緣起門，揀理異情門，藥病對治門，理事分無門，因因果果門，二諦無礙門，真妄心境門，諸佛所化融作門，入道方便門。

### 11 〔 華嚴經義海百門〕　

一卷，約一萬四千餘字。大藏第四十五册（六二七）。唐·法藏大師述。

……今者，統收玄奥，囊括大宗；出經卷於塵中，轉法輪於毛處。……輒於一塵之上，顯其實德，窮茲性海，覽彼行林，總擧十門，别開百義。參而不雜，一際皎然。……

- 緣生會寂門第一　一、 明緣起，二、 入法界，三、 達無生，四、 觀無相，五、 了成壞，六、 示隱顯，七、 發菩提，八、 開涅槃，九、 推去來，十、 鑑動静。
- 實際斂跡門第二　一、 二無我，二、 明遮詮，三、 如虚空，四、 不生滅，五、 無自他，六、 無分别，七、 入不二，八、 無差别，九、 明一味，十、 歸泯絶。
- 種智普耀門第三　一、 顯如量，二、 分六通，三、 明難思，四、 生佛家，五、 示圓音，六、 辯依正，七、 會機感，八、 施佛事，九、 開五眼，十、 分三智。
- 鎔融任運門第四　一、 會理事，二、 達色空，三、 通大小，四、 收遠近，五、 明純雜，六、 融念劫，七、 了一多，八、 會通局，九、 明卷舒，十、 總圓融。
- 體用顯露門第五　一、 顯光明，二、 了境智，三、 明生了因，四、 明佛境，五、 辨因果，六、 明佛性，七、 表性德，八、 自心現，九、 出世間，十、 托生解。
- 差别顯現門第六　一、 明止觀，二、 開二諦，三、 出入定，四、 通性起，五、 辨六相，六、 顯帝網，七、 鑑微細，八、 通逆順，九、 定主伴，十、 登彼岸。
- 修學嚴成門第七　一、 法供養，二、 弘六度，三、 修解行，四、 常莊嚴，五、 明智慧，六、 崇善根，七、 了夢幻，八、 曉鏡緣，九、 達五藴，十、 不共法。
- 對治獲益門第八　一、 觀十二因緣，二、 修四威儀，三、 明三性，四、 顯教義，五、 示法輪，六、 知無常，七、 入真如，八、 出魔網，九、 消藥病，十、 離解縛。
- 體用開合門第九　一、 顯人法，二、 世流布，三、 觀體用，四、 五分法身，五、 開三藏，六、 即不即，七、 異不異，八、 明本末，九、 會三乘，十、 畢竟空。
- 決擇成就門第十　一、 簡正見，二、 辨染浄，三、 顯無知，四、 佛出世，五、 辨四依，六、 除業報，七、 定權實，八、 明頓漸，九、 入佛海，十、 證佛地。

### 12 〔 華嚴策林〕　

一卷，約千餘字。大藏第四十五册（五九七）。唐·法藏大師述。

華嚴宗旨，總明因果二門： 因即普賢行願，果即舍那業用。以法界爲體，緣起爲用。體用全收，圓通一際；語其所以，不出緣起。以義廻轉，鎔達有空。隨智鑑用，即説多門；隨體湛宗，即説一義。若論玄旨，一多不可。……今就要義，略申問答。但述大意。餘屬經文。

一、 徵普眼，二、 明理事，三、 辨正因，四、 融大小，五、 結成坏，六、 通二界，七、 明隱顯，八、 明因果，九、 達色空。

### 13 〔華嚴經問答〕　

二卷，約一萬八千餘字。大藏第四十五册（五九八）。唐·沙門法藏潠。

以問答辨釋經義。共有一百六十餘條。

### 14 〔華嚴經遊心法界記〕　

一卷，約一萬餘字。大藏第四十五册（六四二）。唐·沙門法藏撰。

今粗陳綱要，總以五門，隨自所宜，引之如左。

一、 法是我非門，二、 緣生無性門，三、 事理混融門，四、 言盡理顯門，五、 法界無礙門。

### 15 〔 華嚴經關脉義記〕　

一卷，約四千餘字。大藏第四十五册（六五六）。唐·沙門法藏撰。

……但起聽習數年，彌增愛樂，依傍師訓，有少見聞，故私記爲篇，名爲關脉義記也。

今略斷簡此經，上下文意，乃有多勢不同，且以四勢明之，餘者準思取解。

言四勢者：㈠ 展轉無盡勢，㈡ 卷攝相無勢，㈢ 卷展無礙勢，㈣ 問答取文勢。

- 初、有二門： 一、 展一爲多，二、 類結成本。
- 次、有三門： 一、 攝廣就略，二、 以義圓收，三、 攝末歸本。
- ㈢ 有二： 先明展，後明卷。卷中，有五門： 一、 以位統收，二、 攝會從人，三、 以人明法，四、 境智圓融，五、 泯同果海。
- ㈣ 亦二： 一、 問答會違，二、 結勸修學。

### 16 〔 大方廣佛華嚴經金師子章〕　

一卷，章文會入雲間類解，見後。唐·沙門法藏撰。因對武后問，借庭前金師子爲喻，故名。

章分十門： 一、 明緣起，二、 辨色空，三、 約三性，四、 顯無相，五、 説無生，六、 論五教，七、 勒十玄，八、 括六相，九、 成菩提，十、 入涅槃。以此十門，顯華嚴教觀。

- 一、 明緣起，謂： 金無自性，隨工巧匠之緣，遂有師子相起。起但是緣，故名緣起。
- 二、 辨色空，謂： 師子相虚，唯是真金；師子不有，金體不無，故云色空；又復空無自性，約色以明，不關幻有，名爲色空。
- 三、 約三性，謂： 師子情有，名爲徧計；師子似有，名爲依他；金性不變，故名圓成。
- 四、 顯無相，謂： 以金收師子盡，金外更無師子相可得，故名無相。
- 五、 説無生，謂： 正見師子生時，但是金生，金外更無一物；師子雖有生滅，金體本無增減，故曰無生。
- 六、 論五教：
  - 一 愚法聲聞教，謂： 此師子，雖是因緣之法，念念生滅，實無師子可得，名愚法聲聞教。
  - 二 大乘始教，謂： 即此緣生之法，各無自性，徹底唯空，故名大乘始教。
  - 三 大乘終教： 雖復徹底唯空，不關幻法宛然；緣生假有，二相雙存，名爲大乘終教。
  - 四 大乘頓教： 即此二相，互奪兩亡，情僞不存，俱無有力，空有雙泯，名言路絶，棲心無寄，名大乘頓教。
  - 五 一乘圓教： 即此情盡體露之法，混成一塊；繁興大用，起必金真；萬像紛紜，參而不雜；一切即一，皆同無性；一即一切，因果歷然；力用相收，收卷自在；名一乘圓教。
- 七、 勒十玄：
  - 一 同時具足相應門，謂： 金與師子，同時成立，圓满具足，名同時具足相應門。
  - 二 一多相容不同門，謂： 金與師子，相容成立，一多無閡。於中理事各各不同，或一、或多，各住自位，故名一多相容不同門。
  - 三 秘密隱顯俱成門，謂： 若看師子，唯見師子，無金；則師子顯，金隱。若看金，唯見金，無師子；則金顯，師子隱。若兩處看，俱顯、俱隱。隱則秘密，顯則顯著，名爲秘密隱顯俱成門。
  - 四 因陀羅網境界門： 師子眼、耳、支節、一一毛處，各有金師子；一一毛處師子，同時頓入一莖毛中，各各顯露，皆有無邊師子；一一毛頭，帶此無邊師子，還入一莖毛中；如是重重無盡，若帝網天珠，名因陀羅網境界門。
  - 五 諸藏純雜具德門，謂： 即此師子，以眼收師子盡，則一切純是眼；若耳收師子盡，則一切純是耳；若諸根同時收，悉皆具足；一一皆雜，亦一一皆純，是圓满藏，名爲諸藏純雜具德門。
  - 六 諸法相即自在門，謂： 即師子諸根，一一毛頭，皆各全收師子盡；一一皆徹師子眼，眼即耳，耳即鼻等，無障無閡，故名諸法相即自在門。
  - 七 微細相容安立門，謂： 金與師子，或顯、或隱，或一、或多，定散同時；即此即彼，有力無力，主伴交耀，理事齊現；悉皆相容，不閡安立，微細成雜，故名微細相容安立門。
  - 八 十世隔法異成門，謂： 師子是有爲之法，念念生滅；刹那之間，分爲三際，謂： 過去、未來、現在，總有三三之位，以立九世，則束爲一段法門；雖則九世各各有隔，相由成立，融通無閡，同爲一念，故號十世隔法異成門。
  - 九 由心廻轉善成門，謂： 金與師子，或顯、或隱，或一、或多，各無自性，由心廻轉；説理、説事，有成、有立，故名由心廻轉善成門。
  - 十 託事顯法生解門，謂： 説師子用，以表無明；論此金體，具彰真性。若理事合論，況阿賴耶識，會生正解，故名託事顯法生解門。
- 八、 括六相： 師子是總相；五根差别爲别相；共成一緣起，是同相；眼耳各不相知，是異相；諸根共會，是成相；諸緣各住自位，是壞相。
- 九、 成菩提： 此云覺也，道也。眼見師子之時，即一切有爲之法，更不待壞，本來寂滅，離諸取捨；即於此路，流入薩婆若海，故名爲道。即了無始已來所有顛倒，元無有實，故名爲覺。畢竟具一切種智，名成菩提。
- 十、 入涅槃： 見師子與金，二相俱盡，煩惱不生；好醜現前，心安如海，妄想都盡，無諸逼迫；出纒、離障、永離苦源，名入涅槃也。

—金師子章，一千餘字，文簡義豐；世無别行，上據卍續藏中承遷註本，録出原文。如有未了，可參閲以下二種註釋：

#### ㈠ 註金師子章　

一卷。大藏第四十五册（六六八—六七○），卍續藏第一○三册（七五—七八）。宋·五台山真容院沙門承遷註。

大經、理深事廣，文博義玄，非入理聖人，無以達其奥；是以，立見邊之喻，曉無涯之法。金，況法界體也；師子，喻法界用也。理事鎔融，一多無閡。

前有金師子章序，一千餘字。

#### ㈡ 金師子章雲間類解　

一卷。大藏第四十五册（六六三—六六七）。宋·晉水沙門浄源述。

斯文，禪叢講席，莫不崇尚；故其注解，現行于世者，殆及四家： 清源止觀禪師，注之於前；昭信法燈大士，解之於後；近世有同號華藏者，四衢昭昱法師，五台承遷尊者，皆有述焉。歷觀其辭，或文煩而義闕，或句長而教非；遂使修心講説二途，方興傳習之志，反陷取捨之情。源不侫，每念雅誥，嘗疚于懷。既而探討晉經二玄，推窮唐經兩疏，文之煩者，删之；義之闕者，補之；句之長者，剪之；教之非者，正之；其間法語奥辭，與祖師章旨炳然符契者，各從義類以解之。于時絶筆於雲間善住閣，故命題曰「雲間類解」焉。

### 17 〔 華嚴遊意〕　

一卷，約一萬八千餘字。大藏第三十五册（一—一三）。隋·慧日沙門吉藏撰。

吉藏大師，俗姓安，其先本安息國人。梁太清三年（公元五四九），生於建康。十三歲，就三論宗之興皇寺法朗法師出家。爾後，隨從朗師，專學本宗，研鑽不倦。及隋平定百越，遂往越州，住嘉祥寺，開講筵，問道者常千餘人。後世因取寺號，稱爲嘉祥大師。大業二年，應煬帝召，往揚州之慧日寺；尋移長安之日嚴寺，道振中原，三論宗遂大成，唐武德六年（公元六二三）寂，壽七十五。

先明龍樹於龍宫得此經緣起，次明開講因緣，後約四門辯浄土義，辯南北兩師之説。未釋經文。

意曰：然此經義，正開二佛兩教門浄土三十心十地等。今略明浄土義。浄土凡有四條： 一、 化主，二、 化處，三、 教門，四、 徒衆。此之四種，束爲兩雙： 化主、化處，即如來依正因果；化主是正果，化處是依果。即依正一雙。教門、徒衆，即緣、教一雙。

次即廣明四義，今略。（六十華嚴註疏類完）

