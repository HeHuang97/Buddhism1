## 一九、 月燈三昧經

十卷，八萬四千餘字。大藏第十五册（五四九），中藏第一輯線裝第二十册。北齊· 那連提耶舍譯。

佛在靈山，月光童子問法，佛答一法速得菩提，謂於衆生起平等心、救護心、無碍心、無毒心，證得諸法體性平等無戲論三昧，從彼三昧，成就二十一種十法，得種種美名。説已，大衆獲益。

次説三昧四十義。次説古聲德佛事。次明以此三昧最初所行，以大悲爲首。次明應知入三忍法。次説古無所有起佛事。

於是月光請佛及僧，佛詣其家受供養已，月光默念、作偈問法，佛告以一法相應，速成菩提，謂如實了知一切法體性離相無相。

次明應修習顯示三昧智。月光偈讚佛德，佛亦偈答授記。佛偈答已，乃還靈山。童子隨來，更問法要，佛言：成就四法，能速得此三昧。若如説行，得四功德。應善巧知於不思議佛法，應諮請，應深信，應求，應聞而不怖。

次加持乾闥樂音，宣此不思議法。次明應知色身及以法身。次明七十四種四不可思議。次明應成善巧方便，所謂隨喜他善。次明應住不放逸行。次明六度、多聞、法施、住空、宴坐、空閒、乞食、各得十利。亦得見佛藏，得聞法藏，得智藏，得三世智慧藏，謂得五通。

次明應修神通本業，謂攝一切善法，而不取著。次又明古聲德佛時事。

次明欲求三昧，應修法施、財施，四種廻向而廻向之。應奉事持戒持三昧人，乃至以身分血肉除其病患。因説往昔血肉供法師事。

次有阿難問苦行事，佛説古善花月法師因緣—古有勇健得王，瞋心殺善花月法師，後極悔過，猶墮三塗；出，今成世尊。

世尊説偈重頌前文，次偈校量功德。次彌勒説偈讚歎。次世尊説偈頌本因—説古衆自在佛事，次勸修身戒，清浄身業，清浄身行。口戒、意戒，各具一切佛功德法。

次釋三百句法門義，是爲“大方等大集一切諸佛説月燈正行、一切諸法體性平等無戲論三昧”。

别譯二種

### ⑴【佛説月燈三昧經】 

一卷，近八千字。大藏第十五册（六二○），中藏第一輯線裝第二十册。劉宋· 沙門釋先公譯。

似同前經第五卷後半明諸不思議義，惟其數不同，前經説四，此則説六。（據卷末批：此本非先公譯，後本方是。）

### ⑵【佛説月燈三昧經】 

一卷，三千餘字。大藏同前。劉宋· 釋先公譯。

即前經卷六前半，明六度等各十功德。

## 二○、占察善惡業報經

二卷，一萬三千餘字。大藏第十七册（九○一），中藏第一輯線裝第二十五册。隋· 外國沙門菩提燈譯。

婆伽婆住耆闍崛山，示廣博嚴浄無碍道場，説甚深根聚法門。堅浄信菩薩，爲末世衆生請問方便，佛令轉問地藏菩薩，地藏爲示三種輪相，占察三世善惡業報，兼示懺悔之法。次示一實境界，二種觀道。及示善巧説法，安慰怯弱，離相違過。蕅祖云：此誠末世救病神丹，不可不急流通。

註疏一種

### ①【 占察善惡業報經義疏】 

玄義一卷，疏二卷。卍續藏第三十五册（即原本第三十五套）。明· 智旭大師著。

釋題五重玄義：

- 一、 單法爲名：占察二字，約能觀法；善惡業報，約所觀法。
- 二、 一實境界爲體：一切百界千如境界，皆依一實，虚妄顯現；而彼境界，别無自體，惟以一實爲體，故名一實境界。
- 三、 以二種觀道爲宗：一者、唯心識觀：知唯妄念，無實境界；念亦生滅，無暫時住；從是當得色寂三昧。二者、真如實觀：思惟心性無生無滅，不住見聞覺知，永離一切分别之想，展轉能入心寂三昧。
- 四、 以滅罪除疑爲用。
- 五、 大乘方等教攝。

## 二一、 佛説佛名經

十二卷。大藏第十四册（一一四）。元魏· 菩提流支譯。

佛在祇園，無問自説。共計佛菩薩及辟支佛名一萬九千九十三尊。

## 二二、 佛説佛名經

三十卷。大藏同前。失譯人名。按此經卷一後記引開元録云：“右一經，時俗號爲馬頭羅刹佛名經，似是近代（指唐代）所集，乃取流支所譯十二卷者，錯綜而成。於中，取諸經名目，後取辟支佛及菩薩阿羅漢名，以爲三寶次。總有三十二件。禮三寶後，皆有懺悔；懺悔之下，仍馬頭羅刹僞經，置之於後”云云。

## 二三、 五千五百佛名神咒除障滅罪經

八卷。大藏第十四册（三一八），中藏第一輯線裝第二十四册。隋· 闍那崛多譯。

共四千七百零四佛，及多神咒。

## 二四、 十方千五百佛名經

一卷，大藏同上。失譯人名。

## 二五、 過去莊嚴劫千佛名經

## 二六、 現在賢劫千佛名經

## 二七、 未來星宿劫千佛名經

各一卷。大藏、中藏皆同上。失譯。過去千佛卷首，附三劫三千佛緣起。

## 二八、 佛説百佛名經

一卷。大藏第十四册（三五四），中藏第一輯線裝第二十二册。隋· 那連提耶舍譯。

舍利弗問，佛説百佛名，勅令夜三、 晝三，各誦一遍。

## 二九、 佛説不思議功德諸佛所護念經

二卷。大藏同前。曹魏代失譯人名。共有一千一百二十佛名。

## 三○、 佛説千佛因緣經

一卷，八千餘字。大藏第十四册（六五），中藏第一輯線裝第二十六册。姚秦鳩摩羅什譯。

佛在耆闍崛山，與五千比丘，八萬四千菩薩俱。是諸菩薩，各各自説過去因緣，聲徧大千；天龍八部皆悉集會。世尊從石室出，入大衆中，跋陀波羅菩薩敷座，諸菩薩等瓔珞供佛，請問千佛過去因緣，佛爲説種種往因。經來未盡。

## 三一、 賢劫經

八卷，二十四品，八萬四千餘字。大藏第十四册（一），中藏第一輯線裝第二十三册。西晉· 竺法護譯。

### 問三昧品第一 

喜王菩薩請問，佛答以了諸法本三昧，成就二千一百諸度無極事，致八萬四千諸三昧門，諸總持門。

### 行品第二

### 四事品第三 

明行四種四事得此三昧。

### 法師品第四

### 法供養品第五

### 諸度無極品第六 

喜王與佛從三昧起，更請問法，佛乃唱二千一百度無極名。

### 習行品第七 

### 無際品第八 

### 聞持品第九 

### 神通品第十 

### 三十二相品第十一 

### 順時品第十二 

### 三十七品第十三 

### 寂然度無極品第十四 

### 十種力品第十五 

### 四無所畏品第十六 

### 十八不共法品第十七 

### 方便品第十八 

### 八等品第十九 

已上共十三品，皆細釋諸度無極，各有六事。

### 千佛名號品第二十

### 千佛興立品第二十一 

明國土、光明、父母、子、侍、弟子、壽命、法住、各各不同。

### 千佛發意品第二十二 

明最初發心因緣。

### 歎古品第二十三 

### 囑累品第二十四。

## 三二、 佛説稱揚諸佛功德經

三卷，二萬四千餘字。大藏第十四册（八七），中藏第一輯線裝第二十三册。元魏· 西域沙門吉迦夜（此云何事），譯。

佛在靈山，爲舍利弗及彌勒、迦葉，説諸佛名號功德。東五十三，南三十八，西三，北六，上二十七。與百七十佛名略同。

舍利弗！西方去此度十萬億佛刹，有世界，名曰安樂，其國有佛，號阿彌陀如來，度人無量。若有得聞無量壽如來名者，一心信樂，持諷誦念，當起廣遠無量歡喜安立其意，令使真諦十萬億信心念斯如來，其人當得無量之福，永當遠離三塗之厄；命終之後，皆當往生彼佛刹土。命欲終時，一心信樂，念不忘捨；阿彌陀佛將諸衆僧，住其人前，魔終不能毁壞斯等正覺之心。所以者何？其佛世尊，興立大悲，誓度一切無量衆生，亦復護持十方世界一切衆生。其有得生安樂世界，當於其中，具滿如來正覺之慧。舍利弗！其佛世尊本求誓願，其有求於第一之乘，於其世界，具滿如來諸佛之法，具正覺分；求聲聞乘，於彼佛刹得阿羅漢。其有往生彼佛刹者，從其所願，大小之乘，於彼畢滿。其有最後聞阿彌陀如來名號，讚説之者，信不狐疑，當起敬心，至意念之，如念父母。作如是意，斯等普當於彼佛國，具滿衆願。其有不信讚歎稱揚阿彌陀佛名號功德，而謗毁者，五劫之中，當墮地獄，具受衆苦！

## 三三、 佛説大乘大方廣佛冠經

二卷，三千餘字。大藏第十四册（一一○），中藏第一輯線裝第六十七册。宋· 沙門法護等譯。

佛在鷲峯，告大迦葉：東方定手最上吉祥如來，離塵步菩薩；蓮華最上吉祥如來，蓮華手菩薩；日輪光明最勝吉祥如來，日光明菩薩；一寶蓋最上如來，定最上吉祥如來，寶輪光明高勝吉祥王如來。南方無邊步跡如來，無邊香最上王如來，寶上如來。西方大光明照如來。北方寶開花普耀吉祥如來。東方寶藏如來，寶勝如來。

## 三四、 佛説十吉祥經

一卷，五百餘字。大藏第十四册（七七），中藏第一輯線裝第二十六册。失譯人名，附梁録。

佛爲離垢蓋大士，説東方十佛名號功德。

## 三五、 八佛名號經

一卷，一千餘字。大藏同上，中藏第一輯線裝第二十一册。隋· 闍那崛多譯。

因舍利弗問，爲説東方八佛名號，聞者得不退菩提。善説稱功德如來，因陀羅相幢星王如來，普光明功德莊嚴如來，善鬪戰難降伏超越如來，普功德明莊嚴如來，無碍藥樹功德稱如來，步寶蓮華如來，寶華善住娑羅王如來。

異譯三種

### ⑴【佛説八吉祥神咒經】 

一卷，一千一百多字。大藏、中藏皆同上。吴· 支謙譯。

### ⑵【佛説八陽神咒經】 

一卷，一千多字。大、中藏皆同上。西晉· 竺法護譯。

### ⑶【八吉祥經】 

一卷，八八五字。大、中藏同上。蕭梁· 僧伽婆羅（衆鎧）譯。

三經並與前同本。梁譯缺舍利弗問。

## 三六、 佛説八部佛名經

一卷，一千餘字。大藏第十四册（七四），中藏第一輯線裝第二十六册。元魏· 瞿曇般若流支譯。

佛爲善作長者説東方八佛名功德。

## 三七、 佛説滅十方冥經

一卷，二千四百餘字。大藏同前（一○五），中藏同前。西晉· 竺法護譯。

佛教面善悦童子念十方佛名，以除恐懼。

## 三八、 受持七佛名號所生功德經

一卷，一千七百餘字。大、中藏皆同上。唐· 玄奘三藏譯。

爲舍利弗説東方五佛南方二佛名號。

## 三九、 大乘寶月童子問法經

一卷，一千七百餘字。大藏第十四册（一○八），中藏第一輯線裝第六十四册。宋· 沙門施護譯。

佛在鷲峯，頻婆娑羅王子請問佛號功德，佛以十方各一佛名答之，並出夙願功德。

## 四○、 佛説寶網經

一卷，一萬多字。大藏同前。中藏第一輯線裝第二十二册。西晉· 竺法護譯。

佛遊獮猴江邊，與六萬比丘，三十億菩薩，九十億諸天，九十九億龍王及阿須倫王民衆俱。維耶離城寶網童子，年始八歲，夢兜率天人頌歎佛德，啓白父母，見佛、設供，請問法要，佛爲稱説六佛功德：東方妙光月殿妙尊音王佛，南方樹根花王佛，西方造王神通燄華佛，北方月殿清浄佛，下方善寂月音王佛，上方無數精進願首佛。

## 四一、 藥師琉璃光七佛本願功德經

二卷，一萬一千餘字。大藏第十四册（四○九），中藏第一輯線裝第二十册。唐· 義浄三藏譯。

善名稱吉祥王佛八願，寶月智嚴光音自在王佛八願，金色寶光妙行成就佛四願，無憂最勝吉祥佛四願，法海雷音佛四願，法海勝慧遊戲神通佛四願，藥師琉璃光佛十二願。

金色如來，有大力神呪。藥師如來，有大陀羅尼咒。又因少智諸天，心生疑念，七佛同來此土，説大神咒。復有執金剛菩薩，説二神呪。餘與流通本大同。但不列八菩薩名。蕅祖云：理應流通此本。

異譯二種

### ⑴【 佛説藥師如來本願經】 

一卷，四千餘字。大藏第十四册（四○一），中藏第一輯線裝第二十册。隋· 達摩笈多譯。

與灌頂第十二經同，而無神呪及八菩薩名。

### ⑵【藥師琉璃光如來本願功德經】 

一卷，五三九二字。大、中藏皆同前。唐· 玄奘三藏譯。

此即流通本。然亦無神呪及八菩薩名；今之八菩薩名，乃後人依灌頂第十二經添入；今之神呪，乃後人依七佛本願經添入。—東晉· 帛尸梨密多羅，譯灌頂經十二卷（即十二經），第十二、佛説灌頂拔除過罪生死得度經，即藥師經同本異譯，收入密部。見大正藏第二十一册（五三二）。

此經註疏四種

#### ①【藥師經古迹】 

二卷。大藏第三十八册（二五七），卍續藏第三十五册。新羅· 太賢撰。

#### ②【藥師經燈燄】 

一卷。卍續藏第五十九册。清· 浄挺著。閲經十二種之一。

#### ③【藥師經直解】 

一卷。卍續藏第三十五册。清· 靈耀撰。

#### ④【藥師經講記】 

民國· 太虚大師講，竺摩記。太虚大師全書第二十八册。

以上古今諸註，皆釋唐玄奘三藏所譯。

## 四二、 佛説觀佛三昧海經

十卷，十二品，七萬一千餘字。大藏第十五册（六四五），中藏第一輯線裝第二十五册。東晉· 佛陀跋陀羅譯。

### 六譬喻品第一 

佛住尼拘樓陀精舍，僧自恣竟，父王閲頭檀，姨母憍曇彌，欲來見佛，佛令徧集比丘、菩薩及天龍八部等衆。父王爲後世衆生，請問云何觀佛身色相好光明？佛入徧浄色身三昧，微笑放光説：師子在胎喻，栴檀生伊蘭林中喻，金翅鳥王心喻，多勒果喻，波利質多羅樹喻，阿修羅幻力喻；皆喻念佛三昧。

### 序觀地品第二 

言衆生樂觀佛相，各有不同，或順或逆等。

### 觀相品第三 

一明觀如來頂，二明如來髮，三明觀髮際，四明觀白毫相，從初生乃至成佛，敘事最詳。五明觀額廣平正，六明觀眉，七明觀眼睫，八明觀耳，九明觀方頰車，十明觀師子欠，十一觀鼻，十二觀髭，十三觀脣，十四觀廣長舌，十五觀頸相。缺瓮骨滿相、胸臆卍字印相。十六悉現具足身相，大衆所見，各各不同：其見如灰、如墨等者，由昔惡業；各各殷重懺悔，乃見好相。十七明觀放常光，十八明觀眉間光明，十九復明額廣平正、面上三輪、髮際等相。二十復觀鼻出光明，廿一復觀面門光明，廿二復觀耳出五光，廿三復觀頸出二光，廿四復觀缺骨滿相光明，廿五復觀胸卍字相，腋下摩尼珠，皆放光明。廿六觀寶臂、指縵、掌輪、各放光明。廿七觀臍相，光照十方。廿八、因父王請，現心内境。

### 觀佛心品第四 

具明大慈悲心，專緣地獄等罪苦衆生。並廣敘地獄苦事。

### 觀四無量心品第五 

使大衆見佛心中有無數佛，乘大寶船，往來五道，救苦衆生。大慈、大悲、大喜、大捨。

### 觀四威儀品第六 

行佛、住佛、坐佛、臥佛也。於中具明度老婢事，上忉利天爲母説法事，伏曠野鬼事，降毒龍事，降力士事。

### 觀馬王藏品第七 

明宫中爲諸女所現相，舍衞國度淫女所現相，波羅奈國度淫女所現相，伽耶城爲尼犍所現相。

### 本行品第八 

先明念佛三昧能滅大罪。次、文殊菩薩，十方十佛，四方四佛，財首菩薩，釋迦如來，阿難尊者，各信本修念佛三昧。

### 觀像品第九 

彌勒爲末世衆生請問，佛爲廣説觀像除罪方法。

### 念七佛品第十 

### 念十方佛品第十一

### 觀佛密行品第十二 

言得三昧者，當密身口意，莫起邪命。莫生貢高。次復説種種喻，以喻念佛三昧。結名受持。阿難復問無見頂相，佛入頂三昧海，現大勝相，衆倍獲益。

## 四三、 佛説彌勒大成佛經

一卷，七五一三字。大藏第十四册（四二八），中藏第一輯線裝第二十一册。姚秦· 鳩摩羅什譯。

佛經行波沙山頂，説偈集衆。舍利弗請問彌勒成佛時事，佛爲説其國土、時節、種族、出家、成道、轉法輪、度人、見迦葉、乃至法住等事。

異譯四種

### ⑴【佛説彌勒下生經】 

一卷，三千餘字。大、中藏皆同前。西晉· 竺法護譯。

佛在祇園，因阿難請，爲説彌勒下生成佛之事。與前經大同小異。

### ⑵【佛説彌勒來時經】 

一卷，一萬多字。大、中藏皆同前。失譯人名，附東晉録。

### ⑶【佛説彌勒下生成佛經】 

一卷，近三千字。大、中藏皆同前。姚秦· 鳩摩羅什譯。

### ⑷【佛説彌勒下生成佛經】 

一卷，二千餘字。大、中藏皆同前。唐· 義浄三藏譯。

舍利子以偈問，佛以偈答。

## 四四、 佛説觀彌勒菩薩上生兜率陀天經

一卷，三五三九字。大藏第十四册（四一八），中藏第一輯線裝第二十一册。劉宋· 居士沮渠京聲譯。

佛在祇園，放金色身光，並現化佛，唱千佛始末名，大衆雲集，佛出舌相，放千光明，現無量化佛，説諸陀羅尼法。彌勒菩薩聞已，得百萬億陀羅尼門。起、住佛前。優波離請問：此人命終，生於何處？佛爲説兜率天中莊嚴之事，作此觀者，皆得往生彼天，隨侍下生，得菩提記。

註疏六種

### ①【彌勒經遊意】 

一卷，大藏第三十八册（二六三）。隋· 沙門吉藏撰。

一序王，二釋名，三辨經宗體，四論因果，五出世久遠，六論成道真應，七辨三會人多少，八論與釋迦同時涅槃，九明教大小，十雜料簡。

### ②【彌勒上生經宗要】 

一卷，大藏同前。新羅· 釋元曉撰。

十門分别：初述大意，二辨宗致，三二藏是非，四三經同異，五生身處所，六出世時節，七二世有無，八三會增減，九發心久近，十證果前後。

### ③【觀彌勒上生兜率天經贊】 

二卷，大藏同前。唐· 大慈恩寺窺基撰。

五門分别：一佛成權實，二慈氏所因，三時分有殊，四往生難易，五問答料簡。

### ④【彌勒三經疏】（上生、下生、成佛經】 

各一卷，大藏同前。唐· 景興撰。

### ⑤【彌勒上生經瑞應鈔】 

科一卷，鈔二卷，共三卷。宋、守千集。以上五種，卍續藏皆在第三十五册。

### ⑥【佛説觀彌勒菩薩上生兜率陀天經講要】 

民國· 太虚大師講，葦舫、清虚合記。見太虚大師全書第十四册。

## 四五、 一切智光明仙人慈心因緣不食肉經

一卷，一八六一字。大藏第三册（四五七），中藏第一輯線裝第二十六册。失譯人名，附秦録。

佛住寂滅道場，彌勒來見，梵志問其往因，佛言：過去有彌勒佛，説慈三昧光大悲海雲經，一切智光明婆羅門，聞經發心，入山修行，絶糧七日，白兔母子捨身供之，仙人不食。仙、即今彌勒；白兔母子，即今釋迦及羅睺羅。當來彌勒成佛，制不行慈名犯禁人；其食肉者，爲犯重禁。

## 四六、 佛説師子月佛本生經

一卷，三千餘字。大藏第三册（四四三），中藏第一輯線裝第二十六册。失譯人名，附三秦録。

佛住竹園，有婆須密多比丘，緣樹上下，與八萬四千金色獮猴跳戲，大衆譏嫌，頻婆娑羅王詣佛問之，佛言：比丘即是師子月佛，補彌勒處。並説獮猴往因，授菩提記。

若有比丘尼，不修行八敬，此非釋種女，猶如旃陀羅……戒爲甘露藥，服者不老死；戒德可恃怙，福報常隨己。持戒得安隱，生處無患難；亦當見諸佛，受法得解脱。（經文）