### ④ 〔 華嚴經内章門等雜孔目〕　

四卷，約九萬餘字。大藏第四十五册（五三六）。智儼大師集。

一、 初會十門料簡一經意，二、 天王讚佛説偈初首顯教分齊義，三、 盧舍那佛品中雲集文末普賢文中立一乘三乘義章，四、一切諸法勝音菩薩偈首立轉法輪章，五、 觀五海説十智文首立五海章，六、 説分文内浄土因緣文初立十世界章，七、 普莊嚴童子處立因果章，八、 第二會名號品初禮佛儀式章，九、 十號章，十、 權道明如來法四生章，十一、 十種浄土章，十二、 四諦品立四諦章，十三、 光明覺品中立業成就章。十四、 五陰章。十五、 隨附十八界章，十六、 隨附十二處章，十七、 明難品初立唯識章，十八、 衆人問文殊處明入佛境界章，十九、 浄行品初明凡聖行法分齊不同義章，二十、 十力章，二一、 六波羅密章，二二、 十八不共法章，二三、 四無畏章，二四、 賢首品初立發菩提心章，二五、 三種佛性章，二六、 八種梵音聲章，二七、 第三會十住品内本分首種性章，二八、 十住章，二九、 梵行品初明通觀章，三十、 常乞食等四依章，三一、 十二頭陀章，三二、 受善律儀戒業章，三三、 五濁章，三四、 發心功德品初五戒章，三五、 八戒章，三六、 四果章，三七、 六十二見章，三八、 五蓋章，三九、 十纏義章，四十、 十欲章，四一、 明法品初立五停心觀章，四二、 明法品内通依五乘定其解行損益分齊章，四三、 二種莊嚴章，四四、 三寶義章，四五、 六和敬章，四六、 第四會華聚品初立十波羅密章，四七、 十藏品内立一乘三乘小乘教藏章，四八、 六無爲章，四九、 三界章，五十、 四辯章，五一、 道品章，五二、 十二部經章，五三、 第五會明十廻向章，五四、 第五會依其五教明順善法數義，五五、 七財章，五六、 第五廻向悔過除罪章，五七、 第六廻向四輪除八難章，五八、 九十六種外道章，五九、 七士夫趣章，六十、 祕密翻依行檀起行作業同異章，六一、 第八廻向真如章，六二、 第九廻向初普别始終差别理事諸觀義章，六三、 第九廻向末明住地始終寬狹相攝分齊微細差别義章，六四、一乘法海章，六五、 第十廻向生成佛德差别義章，六六、 第六會初明十地品十地章，六七、 本分中決定章，六八、 加分中意加内明四法章，六九、 六正見章，七十、 請分中轉依章，七一、 請分末證教二大章，七二、 説分初料簡諸宗義章，七三、 安住地分初五怖畏章，七四、 校量勝分初十願章，七五、 三種菩提章，七六、 行校量中信等十行章，七七、 行校量慈悲内緣起章，七八、 彼果分中調柔等四果章，七九、 第二地初三聚戒章，八十、 十惡業道章，八一、 七種邪見章，八二、 十善業道章，八三、 攝生戒中明四倒章，八四、 第三地厭分中四静慮八禪章，八五、 三苦八苦章，八六、 四無量章，八七、 六神通章，八八、 第四地三十二相章，八九、 八十種好章，九十、 第五地中七浄章，九一、 十諦章，九二、 第六地緣生章，九三、 三空門章（亦名三三昧），九四、 重空三昧章，九五、人法二空章，九六、 第七地中四家義章，九七、 第八地四種無生忍章，九八、 三世間章，九九、 十自在章，一○○、 十怖畏章，一○一、 第九地十一稠林義章，一○二、 八萬四千法門章，一○三、 煩惱行使行稠林章，一○四、 業稠林章，一○五、 根行稠林章，一○六、 生稠林章，一○七、 習氣稠林章，一○八、 三聚行稠林章，一○九、 成就章，一一○、 二十種法師章，一一一、 四十無礙辯才章，一一二、 第十地受職章，一一三、 阿耨達池義，一一四、 十明品十明章，一一五、 滅盡定章，一一六、 十忍品十忍章，一一七、 阿僧祇品時劫章，一一八、 壽命品壽命差别章，一一九、 壽命品内明往生義，一二○、 菩薩住處品住處章，一二一、 不思議法品顯果德自在章，一二二、 解脱章，一二三、 如來相海品相海章，一二四、 小相光明功德品小相用章，一二五、 普賢行品普賢章，一二六、 性起品明性起章，一二七、 亡是非論（曇遷禪師撰），一二八、 明涅槃章，一二九、 見聞供養福分章，一三○、 第七會離世間品明智章，一三一、 不共法章，一三二、 六念章，一三三、 九次第定章，一三四、 八人章，一三五、 見法二行章，一三六、 辟支佛章，一三七、 菩薩章，一三八、 五生章，一三九、 第八會入法界品初辨廻心章，一四○、 賢聖善知識章，一四一、 四親近章，一四二、 釋四十五知識文中意章，一四三、 融會三乘決顯明一乘之妙趣，一四四、 顯華嚴經部品增減義，一四五、 釋瓔珞本業梵網二經顯華嚴經一乘分齊義，一四六、 證華嚴經用教分齊義，一四七、 梵本同異義。

右一百四十七章，别明晉譯華嚴諸義，宜與搜玄記對閲。

### ⑤ 〔 華嚴經探玄記〕　

二十卷，約五十八萬餘字。大正藏第三十五册（一○七—四九二）。唐·賢首國師法藏述。

「法藏大師，康居國人，祖父時，來長安。十七歲，入太白山，聞方等諸典；後於洛陽雲華寺聽智儼尊者講華嚴，投爲弟子，深通華嚴之旨。二十六歲，儼寂。二十八歲，奉勅出家。未進具，承旨於太原寺講華嚴： 尋又於雲華寺講。有旨令京城十大德爲授满分戒。自爾，參加翻譯，從事講説，努力著述，大成華嚴宗義。……前後講新舊華嚴三十餘遍。師生於貞觀十七年。睿宗先天元年（公元七一二）十一月，寂於長安大薦福寺。年七十。是爲華嚴宗第三祖。世稱賢首國師。」（中佛簡史）

將釋此經，略開十門：㈠ 明教起所由，㈡ 約藏部明所摄，㈢ 顯立教差别，㈣ 簡教所被機，㈤ 辨能詮教體，㈥ 明所詮宗趣，㈦ 具釋經題目，㈧ 明部類傳譯，㈨ 辨文義分齊，㈩ 隨文解釋。

㈠ 教起所由，先總辨，後别顯。别中有十，謂： 由法爾故，願力故，機感故，爲本故，顯德故，顯位故，開發故，見聞故，成行故，得果故。

㈡ 藏部明攝，略顯十義，以明收攝： 一、 明三藏，二、 顯所攝，三、 辨二藏，四、 釋相違，五、 開種類，六、 定所攝，七、 一部收，八、 三部攝，九、 或九部，十、 具十二。

㈢ 立教差别，略提十類： 一、 敘古説，二、 辨是非，三、 述西域，四、 會相違，五、 明現傳，六、 定權實，七、 顯開合，八、 教前後，九、 就義分類，十、 以理開宗。

此中第九、以義分教，教類有五；此就義分，非約時事。⑴ 小乘教，⑵ 大乘始教，⑶ 終教，⑷ 頓教，⑸ 圓教。

第十、以理開宗，宗乃有十： ⑴ 法我俱有，⑵ 法有我無，⑶ 法無去來，⑷ 現通假實，⑸ 俗妄真實，⑹ 諸法但名，⑺ 一切皆空，⑻ 真德不空，⑼ 相想俱絶，⑽ 圓明具德宗。

㈣ 教所被機，通有十位： 前五簡非器，後五顯所爲。前五者： 一、 違真，二、 背正，三、 乖實，四、 狹劣，五、 守權；此五非器。所爲五者： 一、 正爲一乘不共教中普機菩薩；二、 兼爲遺法中見聞信向此無盡法，成金剛種；三、 引爲共教菩薩；四、 轉爲二乘；五、 遠爲凡愚、外道、闡提。

㈤ 能詮教體，通論教體，從淺至深，略有十門： 一、 言詮辯體門，二、 通攝所詮門，三、 徧該諸法門，四、 緣起唯心門，五、 會緣入實門，六、 理事無碍門，七、 事融相攝門，八、 帝網重重門，九、 海印炳現門，十、 主伴圓備門。

㈥ 所詮宗趣： 語之所表曰宗，宗之所歸曰趣。此經以因果緣起理實法界爲宗。

㈦ 釋經題目，略釋十名： 一、 數名，二、 法名，三、 喻名，四、 義名，五、 德名，六、 事名，七、 開名，八、 具名，九、 合名，十、 品名。

㈧ 部類傳譯，亦有十義： 一、 恒本，二、 大本，三、 上本，四、 中本，五、 下本，六、 略本，七、 論釋，八、 翻譯，九、 支流，十、 感應。

㈨ 義理分齊，略擧十門： 一、 同時具足相應門，二、 廣狹自在無碍門，三、 一多相容不同門，四、 諸法相即自在門，五、 隱密顯了俱成門，六、 微細相容安立門，七、 因陀羅網法界門，八、 託事顯法生解門，九、 十世隔法異成門，十、 主伴圓明具德門。

㈩ 隨文解釋： 今此三萬六千偈經，有七處八會，謂： 人中三處，天上四處，爲七；重會普光，爲八會。

於中有三十四品，初一品是序分；盧舍那品下，明正宗。流通有無，以四義釋： 一以「微塵」下二頌爲流通，以結歎勸信故。二爲經來未盡，闕無流通。三爲此經是稱法界法門説，故總無流通。四以餘三乘等法逐機差别利益衆生爲流通相。

今更尋下文，總分爲五： 初品，是教起因緣分，二、 舍那品中一周問答，名擧果勸樂生信分；三、 從第二會至第六會來，一周問答，名修因契果生解分；四、 第七會中一周問答，名託法進修成行分；五、 第八會中一周問答，名依人入證成德分。

以下釋文，從略。

### ⑥ 〔 華嚴經文義綱目〕　

一卷，約一萬餘字。大藏第三十五册（四九二）。賢首國師法藏撰。

總括此經七處八會事義差别，略開十門：㈠ 教起所因，㈡ 釋經題目，㈢ 明經宗趣，㈣ 説經時處，㈤ 辨定教主，㈥ 衆數差别，㈦ 請説分齊，㈧ 所入三昧，㈨ 佛光加持，㈩ 正説品會。

㈠ 教起所因，有二： 先明教傳之相，後辨教興之意。教興有十，謂： 願力故，法爾故，爲本故，爲歸故，顯德故，顯位故，開發故，見聞故，成行故，得果故。

㈡ 釋經題目，有二： 先釋衆名，後解别目。

㈢ 宗趣有二： 先總，後别。别中，五對十句：一境行，二理事，三教義，四因果，五人法。

㈣ 説經時處，先明時，後題處。時有四門：一、 定分齊，二、 攝前後，三、 顯差别，四、 表示法。説經處五門： 一、 定其處，二、 辨融攝，三、 顯差别，四、 總表示法，五、 别顯處會。

㈤ 定教主，五門： 一、 定佛身，二、 明融攝，三、 顯差别，四、 表示法，五、 明業用。

㈥ 衆數差别，十門： 一、 明衆數，二、 新舊，三、 定器，四、 世出世，五、 界趣，六、諸乘，七、 權實，八、 位地，九、 表法，十、 因果。

㈦ 諸會請問，四門： 一、 明有無，二、 顯所問法，三、 辨能問人，四、 問之儀式。

㈧ 所依三昧，八門： 一、 辨分齊，二、 有無，三、 明出入，四、 顯因果，五、 入定人，六、 業用，七、 入定意，八、 雙行非雙行。

㈨ 光加不同，五門： 一、 有無，二、 出處，三、 光意，四、 光體，五、 光用。

㈩ 所説法，四門： 一、 約品，二、 約會，三、 約文，四、 約義。

一、 約品，頌曰： 二六六四三，十一各一一；是故於八會，品有三十四。約會有二： 初攝因從果，會别有八；二分因果有六十二會。約文，即科判。約義，即十玄門。

案此綱目，即晉譯六十華嚴之懸談耳。

### ⑦ 〔 華嚴經旨歸〕　

一卷，約一萬餘字。大藏第四十五册（五八九）。唐·法藏述。

略擧大綱，開爲十義；撮其機要，故曰旨歸。

㈠ 説經處

從狹至寬，略開十處： 初，此閻浮，二、 周百億，三、 盡十方，四、 徧塵道，五、 通異界，六、 該别塵，七、 歸華藏，八、 重攝刹，九、 猶帝網，十、 餘佛同。

㈡ 説經時

略擧短修分齊，析爲十重： 初，唯一念，二、 盡七日，三、 徧三際，四、 攝同類，五、 收異刧，六、 念攝刧，七、 復重收，八、 異界時，九、 彼相入，十、 本收末。

㈢ 説經佛

略辨十重： 一、 用周無碍，二、 相徧無碍，三、 寂用無碍，四、 依起無碍，五、 真應無碍，六、 分圓無碍，七、 因果無碍，八、 依正無碍，九、 潛入無碍，十、 圓通無碍。

㈣ 説經衆

統略大綱，亦現十位： 一果德衆： 二、 常隨衆，三、 嚴會衆，四、 供養衆，五、 奇特衆，六、 影響衆，七、 表法衆，八、 證法衆，九、 所益衆，十、 顯法衆。

㈤ 説經儀

通别各開十例，通者： 六塵爲六，七、 内六根，八、 四威儀，九、 弟子人物，十、 一切所作皆堪攝物，别約音聲有十：一、 佛語業圓音自説，二、 佛毛孔出聲説法，三、 佛光出音説法，四、 令菩薩口業説法（謂佛加令説），五、 令菩薩毛孔出聲説；六、 令菩薩光明出聲説，七、 令諸刹海出聲説，八、 令一切衆生悉爲説法，九、 以三世音聲説法，十、 以一切法中皆出聲説法。餘九例之，則有百門。

㈥ 辨經教

均準經文，析爲十類： 一、 異説經，二、 同説經，三、 普眼經，四、 上本經，五、 中本經，六、 下本經，七、 略本經，八、 主伴經，九、 眷屬經，十、 圓满經。

㈦ 顯經義

略開二類，各辨十門。先明所標之法，統爲十對： 一、 教義，二、 理事，三、 境智，四、 行位，五、 因果，六、 依正，七、 體用，八、 人法，九、 逆順，十、 應感。

次明所顯理趣，亦擧十例以顯無碍： 一、 性相無碍，二、 廣狹，三、 一多，四、 相入，五、 相是，六、 隱顯，七、 微細，八、 帝網，九、 十世，十、 主伴無碍。前十對中，一一皆有此十無碍。次約事法以一蓮華葉辨此十義，以例一切。（案此即是十玄門耳）。

㈧ 釋經意

法相圓融、實有所因；因緣無量，略辨十門： 一、 爲明諸法無定相故，二、 唯心現故，三、 如幻事故，四、 如夢現故，五、 勝通力故，六、 深定用故，七、 解脱力故，八、 因無限故，九、 緣起相由故，十、 法性融通故。

㈨ 明經益

信向趣入此普賢法，圓通頓益廣大無邊。略攝經文，現有十種： 一、 見聞益，二、 發心益，三、 起行益，四、 攝位益，五、 速證益，六、 滅障益，七、 轉利益，八、 造修益，九、 頓得益，十、 稱性益。

㈩ 示經圓

謂上九門所現之法，總合爲一大緣起法；隨有一處，即有一切，無碍圓融，無盡自在。今隨義亦開十門： 一、 處圓，二、 時圓，三、 佛圓，四、 衆圓，五、 儀圓，六、 教圓，七、 義圓，八、 意圓，九、 益圓，十、 普圓。以同一無碍大緣起故；自在難量不思議故；是謂華嚴無盡法海，窮盡法界，越虚空界，唯普賢智方窮其底。

### ⑧ 〔 華嚴一乘教義分齊章〕　

四卷，約四萬餘字。大藏第四十五册（四七七）。唐·沙門法藏述。

此章開釋如來海印三昧一乘教義，略作十門： 建立一乘第一，教義攝益第二，古今立教第三，分教開宗第四，乘教開合第五，起教前後第六，決擇其意第七，施設異相第八，所詮差别第九，義理分齊第十。

#### 一、 建立一乘

一乘教義分齊，開爲二門：㈠ 别教，㈡ 同教

##### ㈠ 别教

| 性海果分 | 不可説 | 十佛自境界 |
| -------- | ------ | ---------- |
| 緣起因分 |        | 普賢境界   |

普賢門：

- 分相門—别教一乘别於三乘。
  - 一乘三乘差别，諸聖教中略有十説： 權實差别，教義差别，所明差别，德量差别，寄位差别，付囑差别，根緣受者差别，難信易信差别，約機顯理差别，本末開合差别
- 該攝門— 以三乘望一乘，有二門： 一、 不異： 以三即一故不異，以一即三故不異。二、 不一。不一，是上分相門；不異，是此該攝門

##### ㈡ 同教，

亦二： 一、 分諸乘，二、 融本末。

###### 一、 分諸乘，有六重

- 明一乘
  - 約法相交參以明一乘
  - 約攝方便
  - 約所流辨
  - 約就勝門
  - 約教事深細
  - 約八義意趣
  - 約十義方便
- 明二乘
  - 一乘三乘名爲二乘——約一乘
  - 大乘小乘爲二乘———約三乘
  - 聲聞緣覺爲二乘———約小乘
- 明三乘
  - 一乘三乘小乘爲三乘
  - 大乘中乘小乘爲三乘，此有三義：
    - ⑴ 融一乘同大乘合愚法小乘約一乘辨
    - ⑵ 大乘中自有三乘—如上説
    - ⑶ 小論中自有聲聞、緣覺、佛法。

（此中所明一乘、大乘、愚法小乘之義，章中釋曰：「通大之小非愚法，通小之大非一乘」云云。）

- 四乘
  - 一乘、 三乘爲四
  - 一乘、三乘、小乘、人天爲四
  - 三乘人天爲四
- 五乘
  - 一乘三乘小乘爲五
  - 三乘、人、天爲五
  - 佛、二乘、天、梵爲五

- 無量乘——謂一切法門

此經云：

> 「於一世界中，聞説一乘者，或二三四五，乃至無量乘。」（案此是晉譯）

###### 二、 融本末

- 泯權歸實門—即一乘教—不壞
- 攬實成權門—三乘教等—不異

總上諸義，不出四句：

- 一、 或唯一乘——如别教　　　　　
- 二、 或唯三乘——如三乘等教，以不知一故。
- 三、 或亦一亦三—如同教　　　　　
- 四、 或非一非三—如上果海

#### 二、 教義攝益

教義攝益，分二：㈠ 辨教義分齊，㈡ 明攝益分齊。

##### ㈠ 教義分齊，

又二： 一、 示相，二、 開合。

初、示相，有三義：

- ⑴ 如露地牛車，自有教義，（謂十十無盡，主伴具足，如華嚴説。）—此當别教一乘。
- ⑵ 如臨門三車，自有教義，（謂界内示爲教，得出爲義。）—三乘教（如餘經説）。
- ⑶ 如臨門三車爲開方便教；界外别授大白牛車，方爲示真實義。—同教一乘（如法華説）。

二、 開合，亦二： ⑴ 别，⑵ 總。

别中，一乘三乘，各有三句：

三乘三句：

- 或具教義———約三乘自宗説
- 或唯教非義——約同教一乘説
- 或俱非教義——約别教一乘説，爲彼所目故也。

一乘三句：

- 或具教義———約自别教説
- 或唯義非教——約同教説
- 或俱非教義——唯約三乘教説，隱彼無盡教義故。

總中：

- 或教義俱教——以三乘望一乘故
- 或教義俱義——以一乘望三乘故
- 或具此三句——約同教説
- 或皆具教義——各隨自宗差别説

##### ㈡ 明攝益分齊，

有三義：

- 一、 或唯攝界内機，令得出世益，即以爲究竟——此約三乘當宗説。
- 二、 或攝界外機，令得出出世益，方爲究竟——此有二種：
  - ⑴ 若先以三乘令其得出，後乃方便得一乘者，此即一乘三乘和合説，故屬同教攝，亦名廻三入一教，如法華説。
  - ⑵ 或先於一乘已成解行，後於出世身上證彼法者，即屬别教一乘，如小相品説。
- 三、 或通攝二機，令得二益。此亦有二：
  - ⑴ 若先以三乘引出，後令得一乘，亦是三一和合攝機，成二益故，屬同教，如法華説。
  - ⑵ 若界内見聞，出世得法，出出世證成；或界内通見聞解行，出世唯解行，出出世唯證入，此等屬别教一乘，如華嚴説。