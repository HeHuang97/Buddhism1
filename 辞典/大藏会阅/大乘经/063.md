## 三、 佛説大般泥洹經

六卷，十八品，約七萬多字。大藏第十二册（八五三）。東晉· 平陽沙門法顯譯。

是前經異譯。但齊至如來現病而止；聖行以下，皆未有。知津云：生公明闡提有佛性，而見擯斥，想是依此譯本。

一、 序品，二、 大身菩薩品，三、 長者純陀品，四、 長歎品，五、 長壽品，六、 金剛身品，七、 受持品，八、 四法品，九、 四依品，十、 分别邪正品，十一、 四諦品，十二、 四倒品，十三、 如來性品，十四、 文字品，十五、 鳥喻品，十六、 月喻品，十七、 問菩薩品，十八、 隨喜品。

## 四、 大般涅槃經後分

二卷，四品餘，一萬六千餘字。大藏第十二册（九○○）。唐· 沙門若那跋陀羅譯。

若那跋陀羅，此云智賢。南海波陵人。麟德年中（六六四），成都沙門會寧，遊天竺，汎舶西去，路經波陵國，遂共若那譯涅槃經後分二卷，寄經達於交州，會寧方之天竺。後至儀鳳年初（六七六—），交州都督梁難敵，遣使附經入京。三年戊寅（六七八），大慈恩寺沙門靈會，於東宫啓請施行。

### 憍陳如品之餘 

敘須跋陀羅焚屍現神變事。

### 遺教品第一 

佛囑阿難大衆，維持大涅槃法。阿泥樓豆令阿難請問四事，佛答：以十二因緣正觀，教示車匿；尸波羅戒，是汝大師；依四念處，嚴心而住；一切經初，當安如是我聞等語。

次答滅後供物不得餘用。次答深心供養舍利如芥子許，與現在供佛無異。次答荼毘方法，當依轉輪聖王。及答荼毘處所；起塔處所。并示辟支、四果、輪王塔式。止許帝釋一牙舍利。卻衣顯示金身，放光三告。二十四反上昇虚空，殷勤勸諭。

### 應盡還源品第二 

世尊三返從超入諸禪定，普爲大衆三返説法，於其中夜，入第四禪，寂然無聲，便般涅槃。八樹變白，十方大暗。尸棄大梵，釋提桓因，樓豆，阿難，各以偈歎。

### 機感荼毘品第三 

金棺自擧，遶拘尸城。待迦葉來，棺開身顯。灌洗纏已，棺門即閉。復現雙足。心胸火踊，七日火盡。

### 聖軀廓潤品第四 

七國興兵，圍拘尸城，煙婆羅門唱分八分，各各起塔。

### 註疏十六種

#### ①【涅槃論】 

一卷，四千五百餘字。大藏第二十六册（二七七）。婆藪槃豆菩薩造。元魏· 沙門達摩菩提譯。内典録云：達摩菩提（法覺）譯涅槃論，不顯帝代，而編魏末。

#### ②【涅槃經本有今無偈論】 

一卷，約二千餘字。大藏同前（二八一）。天親菩薩造。陳，真諦三藏，於廣州譯。

#### ③【大般涅槃經集解】 

七十一卷，約三十七萬餘字。大藏第三十七册。卍續藏第九十四册。梁武帝詔寶亮法師集解。釋南本涅槃經。

集：道生、僧亮、法瑶、曇濟、僧宗、寶亮、智秀、法智、法安、曇淮等十法師之解。

釋名第一，辨體第二，敘本有第三，談絶名第四，釋大字第五，解經字第六，覈教意第七，判科段第八。

#### ④【涅槃經義記】 

大藏第三十七册（六一三），作十卷；卍續藏第五十五、五十六册，作二十卷。約四十二萬餘字。隋、浄影寺沙門慧遠述。釋北本涅槃經。

此經始終，文别有五：一者、序分；二、 純陀下，開宗顯德分；三、 三告下，辨修成德分；四、 若人能知是名沙門婆羅門下，破邪通正分；五、 如來滅度闍維供養分。此後一分，外國不來。

#### ⑤【涅槃經遊意】 

一卷，約一萬餘字。大藏第三十八册（二三○），卍續藏第五十六册。隋· 沙門吉藏撰。

六段：一、 大意，二、 宗旨，三、 釋名，四、 辨體，五、 明用，六、 料簡。即經前玄義耳。

#### ⑥【涅槃宗要】 

一卷，約二萬餘字。大藏第三十八册（二三九）。新羅沙門元曉撰。

一、 略述大意，二、 廣開分别。

#### ⑦【大般涅槃經玄義】 

二卷，約二萬餘字。大藏第三十八册（一）。隋· 天台沙門灌頂撰。

師字法雲。臨海章安人，俗姓吴。始生三月，能稱三寶名。有僧謂其母曰：此子非凡。因名灌頂。七歲，依攝静寺慧拯出家。受觀法於智者，研繹既久，頓蒙印可。結集大小部帙百餘部。天台一家教觀，師大有功焉。著涅槃玄義二卷，疏二十卷。疏成，烈火焚之，不爇。臨終端坐，遺誡門人；忽起、合掌，稱阿彌陀佛、二大士名，而化。（佛祖道影）

梵云摩訶般涅槃那，此云大滅度。通别釋之，别釋者：大即法身；故此經云：所言大者，其性廣博，猶若虚空。其性、即法性；法性、即法身也。滅即解脱；解脱二種煩惱，生死永滅，免斯因果患累，即解脱義也。度即般若；故大論云：信爲能入，智爲能度。當知：别以三字標今經之目，即是三德之異名也。

通釋：謂：大法身，大般若，大解脱也。滅者，即是三德皆寂滅也。度者，即是三德皆究竟圓滿也。故通以三字標名，表三德皆大寂滅究竟也。

别通之義雖殊，然並是用非果之果，無上祕密之極果，以標一教之首也。

復云：大若虚空，不因小相；又、其性廣博，多所容受；又名不可思議諸佛之法界；是爲三義釋大也。滅者：滅二十五有，及虚僞物；又得二十五王三昧，種種示現；又、生滅滅已，寂滅爲樂；是爲三義釋滅也。

度者：度於不度，又度於度，又度此彼之彼岸，亦度非此非彼之彼岸；譬如神龜，水陸俱度；是爲三義釋度也。

總攬三法、三目、三點，名大般涅槃。金剛寶藏，滿足無缺。不縱、不横、不並、不别。微妙祕密，以當其體。常住不變，恒安清涼，不老不死，以當其宗。置毒佛性，徧五味中，味味殺人；震大毒鼓，雖無心欲聞，聞之皆喪。八大自在我，以當其用。常住二字，無上醍醐，與諸典别；決定之吼，以當其教。名含、體攝、常宗、毒用、極教之相也。

#### ⑧【大涅槃經玄義文句】 

二卷，約四萬餘字。卍續藏第五十六册。唐· 沙門道暹，釋章安尊者涅槃玄義。

#### ⑨【 涅槃玄義發源機要】 

四卷，約五萬餘字。大藏第三十八册（一五）。宋· 錢塘沙門智圓，釋章安玄義。

#### ⑩【 大般涅槃經疏】 

三十三卷，約二十餘萬字。大藏第三十八册（四一）。隋· 天台沙門灌頂撰。唐· 荆溪沙門湛然再治。

文分五：一、 召請涅槃衆，從初如是，訖流血洒地。二、 開演涅槃施，從純陀訖大衆問。三、 示涅槃行，從現病訖德王。四、 問答涅槃義，師子吼品。五、 折攝涅槃用，從迦葉訖經。

#### 11【涅槃經治定疏科】 

十卷。宋· 沙門智圓排科。卍續藏第五十六册。

#### 12【 涅槃經會疏】 

三十六卷，約七十萬餘字。卍續藏第五十六、五十七册。日本· 天台沙門本純，會疏入經。

#### 13【涅槃經疏私記】 

十二卷，約十餘萬字。卍續藏第五十七册。唐· 沙門行滿集。止集至經卷三十而已。

#### 14【涅槃經疏私記】 

九卷，二十餘萬字。卍續藏第五十八册。唐· 沙門道暹述。

#### 15【 涅槃經疏三德指歸】 

二十卷（缺第十五卷），約四十餘萬字。卍續藏第五十八册。宋· 沙門智圓述。

涅槃經後分釋附。

#### 16【 涅槃末後句】 

一卷，約五千餘字。卍續藏第五十九册（百六十五）。清· 沙門浄挺，閲經十二種之一。依北本十三品，略明大意，後分附。

案此大涅槃經，傳譯震旦之後，自南北朝而至唐初，弘傳甚盛，時稱涅槃宗。之後，罕有講釋。至清末，有蜀郡先照法師者，歷五載之時光，會經入疏，題曰：涅槃經疏會本，成五十卷，玄義兩卷，共五十二卷，四川成都文殊院木刻版，線裝訂作二十六册。末附經之後分及指南。此會本最佳，惜今時無人發心印行耳！

## 五、 佛説方等般泥洹經

二卷，九品，二萬多字。大藏第十二册（九一二）。西晉· 沙門竺法護譯。

### 哀泣品第一 

阿難述夢，那律偈歎，大衆哀泣。

### 四童子現生品第二 

東方善思議菩薩，示生作阿闍世王子；南方喜信浄菩薩，示生作師子長者子；西方空無菩薩，示生作須福長者子；北方神通華菩薩，示生作師子王兵臣子；皆生即跏趺説偈，導一切衆見佛。

### 四童子品第三 

佛爲阿難宣唱四童子德。

### 囑累品第四 

四菩薩説偈慰阿難，佛以阿難羅云囑十萬比丘，又囑北方五百佛。

### 度地獄品第五 

佛身放無數光，光中現化佛説法；又放光度三類地獄：一令生忉利，證初果；二令生兜率，證三果；三令生梵世，入泥洹。

### 現諸佛品第六 

佛放光照十方同名諸佛，同入泥洹者，不可勝數，令此會皆得見，亦聞所説經。

### 佛國浄品第七 

現此界清浄莊嚴，不異安樂等刹。

### 天菩薩品第八 

諸天來會，阿那律説偈哀歎，十方菩薩同來興大供養。

### 如來化説法品第九 

阿難偈讚佛，佛先入三昧，現無量化佛説法，後復説佛種種三昧勝用。

### 異譯一種

#### ①【 四童子三昧經】 

三卷，近二萬字。大藏第十二册（九二八）。隋· 北天竺三藏闍那崛多譯。與上經同，但至第六品而止。

## 六、 大悲經

五卷，十四品，三萬九千多字。大藏第十二册（九四五）。高齊· 烏萇國沙門那連提黎耶舍譯。

### 梵天品第一 

佛命阿難敷牀，右脇而臥，光掩大千，致大梵王問法生信，佛以大千界囑付之。

### 商主品第二 

魔子商主請佛住世，佛爲授辟支記。

### 帝釋品第三 

佛教帝釋加被之法，并化修羅，使離鬥諍。

### 羅睺羅品第四 

羅睺不忍見佛涅槃，往至東北方難勝佛處，佛慰諭之。復往上方商主佛處，佛更慰諭令還此土；釋尊爲説見實諦品，大衆獲三乘益。

### 迦葉品第五 

阿難悲泣，佛以迦葉能傳法化事慰之。

### 持正法品第六 

明佛滅後，有多弘法人：一、 毘提奢比丘，二、 提知迦比丘，三、 優波毱多，四、 阿輸婆毱多，五、 鬱多羅，六、 設陀沙荼上座，七、 毘頭羅及删闍耶二人，八、 大精進，九、 末田提，十、 迦葉，十一、 闍知迦長者，十二、 法增優婆塞，十三、 祁婆迦比丘，十四、 大施國王。

### 舍利品第七 

極明供養舍利，乃至散一華、一念佛之功德，必得涅槃大果。

### 禮拜品第八 

摩竭大魚聞商人稱南無佛聲，命終生人道中，出家證四果；何況種深善根。

### 善根品第九 

先説寄滴水喻，次明於佛所種善根，決不失減。

### 布施福德品第十 

施佛福田，設求不涅槃，亦決當涅槃。因説現五華供然燈佛之妙報。

### 植善根品第十一 

明佛從然燈佛後供養諸佛事。

### 以諸譬喻付囑正法品第十二 

佛親執阿難手，囑令流通正法寶藏。

### 殖善根品第十三 

（案：麗藏作殖善根品第十三，而明藏等則作以諸譬喻付囑正法品之二，或作之餘。據經文意，則是連續上品，説付囑義，至此品才畢。）

### 教品第十四 

預示結集法。并囑莫放逸。

## 七、 大方廣總持經

一卷，六千餘字。大藏第九册（三七九）。隋· 北天竺沙門毘尼多流支（滅喜），烏萇國人。於開皇二年譯經二部，此其一。

佛將涅槃，入如法三昧，令大千普徧莊嚴，大衆雲集，佛出舌相，徧覆大千，勅彌勒問法決疑。於是浄居天等，請佛説大乘方廣總持法門。佛告彌勒：一切法皆是佛説，不應横生分别去取，執小廢大，執大廢小；若謗法者，罪則無量。因説彌陀及自往因，致有佛國浄穢之别。又、菩薩必具行六度，不可但言宜修般若。又、菩薩不得謗他菩薩，其罪極重。

異譯一種

### ①【佛説濟諸方等學經】 

一卷，六千餘字。大藏第九册（三七四）。西晉· 沙門竺法護譯。

## 八、 集一切福德三昧經

三卷，二萬二千餘字。大藏第十二册（九八八）。姚秦· 三藏法師鳩摩羅什譯。

佛三月後當入涅槃，千世界主，那羅延菩薩，請問護菩薩法。佛爲説三昧名。時有浄威力士，懷慢而來，佛以父母生力示之；發菩提心。那羅延菩薩重請三昧之義，佛以發無上心答之。次明修此三昧，應成布施、持戒、多聞、三種莊嚴。次明成就種種四法，能證無生。次爲力士授菩提記。及諸大菩薩各説菩薩所行法門。

知津云：此經，一切菩薩所宜急急受持，令三寶種永不斷絶。

異譯一種

### ⑴【等集衆德三昧經】 

三卷，二萬餘字。大藏第十二册（九七三）。西晉· 沙門竺法護譯。

## 九、 摩訶摩耶經

二卷，一萬一千餘字。大藏第十二册（一○○五）。蕭齊· 沙門釋曇景譯。

佛於忉利，放光現化，并勅文殊請母相見，令證初果，爲説神咒。後從天下，漸次化度；受魔王請，乃入涅槃。摩耶來赴棺所，佛復開棺，現千化佛；母子相見，以彰孝道。

## 一○、 大方等無想經 （明藏等作“大方等大雲經”）

六卷，三十七品，約四萬餘字。大藏第十二册（一○七七）。北涼· 沙門曇無讖譯。

### 大雲初分大衆犍度第一 

一切大衆從禪定起，俱集靈山。大雲密藏菩薩，雲興諸問；如來讚許，當説常樂我浄之法。所謂：大雲經，總持大海，三昧大海，如來法師，諸佛法城；法界甚深，常住不變，不可思議，常樂我浄。此經中，有四百不可思議解脱法門，及無量法門。亦説妙咒，令降甘雨。震動世界，致諸妙供。

二、 三昧犍度（以下略去犍度二字） 三、 陀羅尼 四、 密語 五、 轉生有藏 六、 得轉生死業煩惱 七、 智狂入 八、 解脱轉福德藏法門 九、 解脱有德轉藏 一○、 轉功德行 一一、 大雲虚空生 一二、 電光轉 一三、 電轉 一四、 神通 一五、 寶泡 一六、 金剛智 一七、 無盡 一八、 正行 一九、 師子吼通 二○、 師子吼神通 二一、 善方便 二二、 神通 二三、 金翅鳥，二四、 大捨，二五、 無畏，二六、 入行，二七、 至心，二八、 勇力，二九、 善，三十、 神通，三一、智，三二、 智寶藏，三三、 施，三四、 福田，三五、 正法。

已上即是釋初品中法門，各出其差别名字也。每一犍度各有一天子、天女等，供養、偈讚。

### 如來涅槃犍度第三十六 

健行梵王問法，無盡意天子答之。大雲密藏請説四百三昧義，佛讚許之。先説祈雨神咒，次釋甚深浄水大海三昧等名義及其勝用。次有善德婆羅門，疑問提婆達及六群事，大雲密藏答之。善德思求如來舍利供養，一切衆生樂見童子答之，善德開解。浄光天女問此二人來處，佛爲説其往因，并爲授記。

### 增上犍度第三十七 

南方諸天子來問經名，佛答以三名：一、 大雲，二、 大般涅槃，三、 無想。并授記末法中事。乃至安樂世界無量壽佛遣無邊光菩薩來此會。佛即授浄光天女大菩提記。

此經分分皆有大雲初分四字，當知經來未盡。（知津）

## 一一、 菩薩從兜率天降神母胎説廣普經 （簡稱菩薩處胎經）

七卷，三十八品，約六萬餘字。大藏第十二册（一○一五）。姚秦· 涼州沙門竺佛念譯。

### 天宫品第一 

二月八日夜半，佛臥金棺，以神足力，示處母胎宫殿，集十方菩薩，爲文殊説法。

### 遊步品第二 

與彌勒及分别身觀菩薩説法。

### 聖諦品第三 

爲大衆説十住、四禪。

### 佛樹品第四 

化現寶樹，説希有法。

### 三世等品第五 

答喜見菩薩問。答彌勒菩薩問。

### 想無想品第六 

爲彌勒菩薩説。并答迦葉問。有盲人摸象喻。

### 住不住品第七 

答無住菩薩問。

### 八種身品第八 

説八方佛刹事。并説西方有懈慢世界，執心不牢固者生之。

### 全身舍利品第九 

説諸佛舍利住在下方者。

### 常無常品第十 

答觀見無常菩薩問。

### 隨喜品第十一 

答東方頂王菩薩問。

### 五道尋識品第十二 

現無量骨瑣，令彌勒敲，至佛舍利，則不能尋究其識。

### 諸佛行齊無差别品第十三 

變一切菩薩盡作佛身，同音説法，度無量衆，次答無盡意菩薩問，明往古諸天發心，即成正覺之事。

### 行定不定品第十四 

答常笑菩薩問，令大衆不復願樂在家俗業。

### 入六道衆生品第十五 

答自在菩薩問，令衆生知六道苦。

### 轉法輪品第十六 

放光感上方、東南方菩薩來。次説有盡無盡法。

### 五神通品第十七 

答妙勝菩薩問，令諸衆生捨俗五通，得六通慧。

### 識住品第十八 

答普光菩薩問，明識與身非有先後。

### 善權品第十九 

答舉手菩薩問，明菩薩權變適化。

### 無明品第二十 

答智清浄菩薩問，明黑業受黑報，白業受白報。又明補處菩薩生卑賤家，化度父母事。

### 苦行品第二十一 

明六年苦行無益，思惟正道，乃得佛。

### 四道和合品第二十二 

答徧光菩薩問，明不二入。

### 意品第二十三 

答根蓮華菩薩問，明意在去來今，去來今無意。

### 定意品第二十四 

答持空菩薩問，明真實四不思議。

### 光影品第二十五 

佛現光影，令諸會者皆同一色。次答賢光菩薩問，明佛光神德。

### 破邪見品第二十六 

説光明佛時授記事。

### 文殊身變化品第二十七 

顯發文殊過去舍利，現在他方作佛。

### 八賢聖齋品第二十八 

答智積菩薩問，明過去化生龍受八戒齋，化金翅鳥王亦受八戒齋。

### 五樂品第二十九 

明往古帝釋憶佛功德，降阿修羅。

### 緊陀羅品第三十 

説信解脱菩薩過去本事。

### 香音神品第三十一 

説世尊過去本生事。

### 地神品第三十二 

答善業菩薩問，明六大以識爲主。

### 人品第三十三 

答法印菩薩問，明人種法。

### 行品第三十四 

答造行菩薩問，明如來不免九惱。

### 法住品第三十五 

囑彌勒菩薩傳布此經。

### 復本形品第三十六 

世尊還在金棺，寂然無聲。迦葉趨到，説偈哀歎。

### 起塔品第三十七 

分舍利，各起塔供養。

### 出經品第三十八 

大迦葉與優波離、阿難、五百羅漢，并集他方羅漢，八億四千衆，同結法藏：一、 胎化藏，二、 中陰藏，三、 方等藏，四、 戒律藏，五、 十住菩薩藏，六、 雜藏，七、 金剛藏，八、 佛藏。

## 一二、 中陰經

二卷，十二品，約萬餘字。大藏第十二册（一○五八）。姚秦· 沙門竺佛念譯。

### 如來五弘誓入中陰教化品第一 

佛示涅槃，碎身舍利入火燄三昧。離舍利七仞，坐寶蓮華，令大衆見。放光普照，集一切中陰，與彌勒論中陰法。次捨釋迦牟尼名，轉名妙覺如來。放舌相光，集十方菩薩，而爲説法。

### 妙覺如來將諸菩薩入中陰教化品第二 

### 妙覺如來入中陰分身品第三 

### 賢護菩薩問事品第四 

### 道樹品第五 

### 神足品第六 

### 破愛網品第七 

### 三世平等品第八 

### 無生滅品第九

### 空無形教化品第十 

如來捨中陰身，入虚空藏三昧，但以聲教，不覩其形。

### 有色無色品第十一

### 歡喜品第十二 

佛見所度已畢，將遊他方，歡喜説偈。

## 一三、 蓮華面經

二卷，約萬字。大藏第十二册（一○七○）。隋· 烏萇國沙門那連提黎耶舍譯。

佛將入涅槃，勅阿難諦觀金身，爲説舍利弗所作佛事。又爲現將來壞法惡事，令生厭離。次至菩提樹下，諸天哀歎。佛爲懸記蓮華面破佛鉢，及破鉢所作佛事。