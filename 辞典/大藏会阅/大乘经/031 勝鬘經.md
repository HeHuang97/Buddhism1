#### 浄信童女會第四十

半卷（一一一前段），四千餘字。菩提流志譯。

佛在給孤獨園，與五百比丘，八千菩薩，及賢劫諸菩薩，文殊等六十人，賢護等十六大士，二萬兜率天子俱。波斯匿王女，名浄信，詣佛問法，佛答以十二種八法，又轉女身二種八法。浄信與五百童女，俱得授記。

#### 彌勒菩薩問八法會第四十一

全經第一一一卷中段，一千餘字。元魏· 菩提流支譯。

婆伽婆住耆闍崛山，與千二百五十比丘，十千菩薩俱。彌勒問速成菩提之法，佛答以成就八法：一、 深心，二、 行心，三、 捨心，四、 善知回向方便心，五、 大慈心，六、 大悲心，七、善知方便，八、 般若波羅密。

别譯一種

##### ⑴【 佛説大乘方等要慧經】 

一卷，二百餘字。大藏第十二册（一八六），中藏第一輯第二集（線裝第十二册）。後漢· 安世高譯。

註疏一種

##### ①【彌勒菩薩所問經論】 

九卷，五萬餘字。大藏第二十六册（二三三），中藏第一輯第四集（線裝第二十八册）。元魏· 菩提流支譯。

先經次論，法義甚詳。

菩薩有四種真實功德：一者、能信解空，亦信因果；二者、知一切法無有吾我，而於衆生起大悲心；三者、深樂涅槃而遊生死；四者、所作施行皆爲衆生，不求果報。若如是者，即生在佛家。

言方便者，略説不捨一切衆生。言般若者，所謂不取一切諸法。此二種法，是諸佛家，是故菩薩依方便般若生，以爲方便般若二法所攝故。

發菩提心有七種因：一者、諸佛教化發菩提心，二者、見法欲滅發菩提心，三者、於諸衆生起大慈悲發菩提心，四者、菩薩教化發菩提心，五者、因布施故發菩提心，六者、學他發菩提心，七者、聞説如來三十二相八十種好發菩提心。前三發心，能護正法，速疾成就無上菩提；餘四發心，非真菩薩，不能護持諸佛正法及成菩提。

#### 彌勒菩薩所問會第四十二

半卷（一一一後段），四千餘字。唐· 菩提流志譯。

佛在鹿林，與五百比丘，一萬菩薩俱。彌勒問：菩薩成就幾法，離諸惡道，及惡知識，速證菩提？佛答以增一至十法。彌勒以偈讚佛，阿難歎其辯才；佛明其十無數劫前，於燄光遊戲妙音自在王佛時，曾爲婆羅門子名賢壽，悟無生忍，便獲神通。本先四十劫前，發心行道，由我勇猛精進，行於二種十法，故能超之。次明彌勒往昔所行善巧方便安樂之道。次明見一切義太子施血，妙華太子施髓，月光國王施眼等本生苦行。次明佛與彌勒求願不同。

别譯一種

##### ⑴【 彌勒菩薩所問本願經】 

一卷，三千餘字。大藏第十二册（一八六），中藏第一輯第二集（線裝第十二册）。西晉· 竺法護譯。

#### 普明菩薩會第四十三

一卷（一一二），九千餘字。失譯人名。

佛在耆闍崛山，與八千比丘，萬六千菩薩俱。佛爲迦葉説菩薩二十種四法。又説三十二法。又説如地如水等喻。又説中道如實正觀。又説菩薩爲真佛子。又説畢竟智樂。又説：當來比丘，如犬逐塊。又説二不浄心：一、 讀外道書，二、 畜好衣鉢。二堅縛：一、 見，二、 利養。二障法：一、 親近白衣，二、 憎惡善人。二垢：一、 忍受煩惱，二、 貪諸檀越。二雨雹壞諸善根：一、 敗逆正法，二、 破戒受施。二癰瘡：一、 求見他過，二、 自覆其罪。二燒法：一、 垢心受著法衣，二、 受他持戒供養。二病：一、 懷增上慢，二、 壞他大心。又説四種沙門：一、 形服，二、 威儀欺誑，三、 貪求名聞，四、 真實。又説四種破戒似持：一、 説有我論，二、 身見不滅，三、 取相行慈，四、 見有所得。於是五百比丘得解脱；三萬二千人得法眼浄；五百比丘從坐去，佛化二比丘隨與問答，令其解脱，來詣佛所，答須菩提種種諸問。又有五百比丘得解脱，三萬二千人得法眼浄。普明菩薩問云何住、云何學？佛言：不取、不著，發大精進，習大法船。

菩薩有四法退失智慧：不尊重法；不敬法師；所受深法秘不説盡，有樂法者爲作留難，説諸因緣沮壞其心；憍慢自高，卑下他人。有四法得大智慧：常尊重法；恭敬法師；隨所聞法，以清浄心廣爲人説，不求一切名聞利養，知從多聞生於智慧，勤求不懈，如救頭然；聞經受持，樂如説行，不隨言説。

寧起我見積若須彌，非以空見起增上慢，所以者何？一切諸見，以空得脱；若起空見，則不可除。

譬如有人，漂没大水，渴乏而死。有諸沙門，多讀誦經，而不能止貪恚痴渴：法水漂没，煩惱渴死，墮諸惡道。譬如藥師持藥囊行，而自身病不能療治；多聞之人有煩惱病，亦復如是，雖有多聞，不止煩惱，不能自利。

别譯三種

##### ⑴【 佛説遺日摩尼寶經】 

一卷，近七千字。大藏第十二册（一八九），中藏第一輯第二集（線裝第十二册）。後漢· 支婁迦讖譯。

##### ⑵【佛説摩訶衍寶嚴經】 

一卷，九千餘字。大藏同前（一九四），中藏第一輯第二集（線裝第十一册）。失譯人名。

##### ⑶【 佛説大迦葉問大寶積正法經】 

五卷，一萬八千餘字。大藏同前（二○○），中藏第一輯第八集（線裝第六十四册）。宋· 沙門施護譯。

註疏一種

##### ①【 大寶積經論】 

四卷，三萬八千餘字。大藏第二十六册（二○四），中藏第一輯第四集（線裝第二十八册）。元魏· 菩提流支譯。雖名寶積論，實則惟釋第四十三會而已。

#### 寶梁聚會第四十四

二卷（一一三—一一四），七品，一萬三千餘字。北涼· 沙門釋道龔譯。

##### 沙門品第一 

佛在耆闍崛山，與八千比丘，萬六千菩薩俱。摩訶迦葉問沙門義，佛詳答之。并説三十二垢，八法覆沙門行，聖人十二表式，八法敬重袈裟。及説破戒比丘不能消信施。

> 迦葉！我不説剃頭、法服，名爲沙門，所謂有功德儀式具足者，乃名爲沙門。

> 沙門身服袈裟，心應遠離貪恚痴行。何以故？心無貪恚痴行，我乃聽服袈裟。迦葉！若心有貪恚痴法，而身著袈裟。除專心持戒，餘不持戒人，則爲燒滅袈裟。何以故？聖人表式，隨順寂滅行慈悲心，離欲滅者之所應服。

> 應以八法敬重袈裟，何等爲八？於身袈裟，應起塔想，世尊想，寂滅想，慈想，敬如佛想，慚想，愧想，令我未來離貪恚痴，具沙門法想。

> 若有非沙門，自言我是沙門；非梵行、自言我有梵行，於此大地，乃至無有涕唾分處，況擧足下足，去來屈伸。

> 世有二人應受信施：一者、勤行精進，二者、得解脱者。

##### 比丘品第二 

先正説比丘法，次説惡比丘能壞正法，有十六種四惡法。

> 迦葉！非諸外道能壞我法；除我法中所有痴人，此痴人輩，能壞我法。譬如師子，獸中之王，若其死已，虎狼鳥獸無有能得食其肉者；師子身中自生諸蟲，還食其肉。

##### 旃陀羅品第三 

説惡沙門如旃陀羅，亦名敗壞，亦名篋，亦名枸欄茶，亦名求利，亦名稗，亦名逋生稻，亦名形似，亦名失血氣。五百比丘捨戒還俗，佛記其信解慚悔，得生兜率，在彌勒初會數中。

##### 營事品第四 

詳明營事之法。

佛告迦葉：我聽二種比丘得營衆事：一者、能持浄戒，二者、畏於後世喻如金剛。復有二種：一者、識知業報，二者、有諸慚愧及以悔心。復有二種：一者、阿羅漢，二者、能修八背捨者。如是二種比丘，我聽營事，自無瘡疣。（詳明佛物僧物不得互用。僧物多，得和僧取用修治佛塔。佛物多，不得與僧。南山諸疏釋盜戒中多引此文。）

##### 阿蘭若品第五 

詳明阿蘭若法，五百比丘漏盡解脱。

> 臨欲食時，如是思惟：今此身中，有八萬户蟲，蟲得此食，皆悉安樂；我今以食攝此諸蟲，我得阿耨多羅三藐三菩提時，以法攝取。

##### 乞食比丘品第六

##### 糞掃衣比丘品第七

#### 無盡慧菩薩会第四十五

半卷（一一五前半），三千餘字。唐· 菩提流志譯。

佛在耆闍崛山，與千二百五十比丘，一萬菩薩，十六在家菩薩，六十無比喻心菩薩，賢劫一切菩薩，及無盡慧等六萬菩薩俱。無盡慧問菩提心義，及依何義而得修行。佛答：菩提本無名字言説；若依言説敷演，則以十波羅密爲十發心。一一波羅密，皆以十法爲首。及明十地先相，十地圓滿十度，得十三昧，十陀羅尼。於是無碍光明師子幢天子歎佛及法，佛更爲説：聽受此法門者，必不退轉。

#### 文殊師利説般若會第四十六

一卷半（一一五後半—一一六），九千餘字。梁· 曼陀羅仙譯。

佛在給孤獨園，與千比丘，十千菩薩俱。文殊晨朝詣佛，舍利弗等亦至，佛問文殊：欲見如來耶？文殊即説正觀如來法門，佛印許之。舍利弗與文殊問答深義，佛亦與文殊互相問答，深明修般若義；“觀身實相，觀佛亦然”等義，乃至福田無差别相。大地震動，衆會獲益。次明入不思議三昧，如人學射，久習則巧。次明欲具一切佛法，當學般若。次明一行三昧，乃至微笑放光，以爲無相法印。

#### 寶髻菩薩會第四十七

二卷（一一七—一一八），二萬二千多字。西晉· 竺法護譯。

佛在靈鷲山，與四萬二千比丘，八萬四千菩薩，及天龍八部俱。東方浄住佛國寶髻菩薩，與八千菩薩俱，以一寶蓋覆此忍土，雨花、説頌，來禮佛足，請問清浄之行，佛告以四事：一曰、行度無極，二曰、遵修諸佛道品，三曰、具足神通，四曰、開化衆生。次詳解釋六度、三十七品、五通，及化衆生有二十事不厭生死。次説古普壞世佛時，有珍寶菩薩問饒益衆生、嚴浄道場等義，佛以無放逸答之。彼時珍寶，即今寶髻。次又説開化衆生有四四法。又説古離垢光佛時，有極妙精進菩薩，以大忍力，仰承佛命，往化業首太子；彼時菩薩，即今世尊；彼時太子，即今彌勒。次説菩薩一種四法自在道業。寶髻以其髻中明月珠貢佛發願，佛爲授記。

#### 勝鬘夫人會第四十八

一卷（一一九），八千餘字。唐· 菩提流志譯。

佛在給孤獨園，波斯匿王與末利夫人致書與女勝鬘，稱揚佛德，勝鬘遥空請佛，佛即現身，勝鬘説偈歎佛，佛爲授記。勝鬘復發十弘誓願，感於天花天音。又發三願，佛讚印之。又説一大願攝恒沙願，所謂攝受正法。更復演説廣大之義，及大威力，佛讚印之。又説大乘了義，廣明二乘爲不了義，以不出變易生死、不斷無明住地故。唯一佛乘、一皈依、一實諦爲了義耳。佛亦印之。次又説三種人入大乘道：一、 成就甚深法智，二、 成就隨順法智，三、 仰推唯佛所知。餘有隨己所取，執著妄説，違背正法者，一切天人應共推伏。佛亦讚印。然後放光、昇空步還。告語阿難及與天帝，結名付囑。

别譯一種

##### ⑴【 勝鬘師子吼一乘大方便方廣經】 

一卷，十五章，八千餘字。大藏第十二册（二一七），中藏第一輯第二集（線裝第十二册）。劉宋· 天竺沙門求那跋陀羅譯。

如來真實義功德章第一 十受章第二 三願章第三 攝受章第四 一乘章第五 無邊聖諦章第六 如
來藏章第七 法身章第八 空義隱覆真實章第九 一諦章第十一依章第十一 顛倒真實章第十二 自
性清浄章第十三 真子章第十四 勝鬘章第十五。

此經註疏四種

###### ①【勝鬘經寶窟】 

六卷（上中下各分本末），約十三萬餘字。大藏第三十七册。隋· 吉藏大師撰。

此經，言約義富；事遠理深，豈止勝鬘之一經，乃總方等之宗要。余玩味既重，鐩鑽累年，捃拾古今，搜撿經論，撰其文玄，勒成三軸。若少參聖旨，則福施群生；如其有差，請冥加授。

玄意有五：一、 釋名題，二、 敘緣起，三、 辨宗旨，四、 明教不同，五、 論經分齊。

###### ②【勝鬘經義記】 

二卷（僅存上卷，缺下卷），上卷二萬餘字。隋· 沙門慧遠撰。

| 自利行 | 一乘体 | 如来真实义功德章第一 | 大方便       |
| ------ | ------ | -------------------- | ------------ |
|        |        | 十受章第二           |              |
|        |        | 三愿章第三           |              |
|        |        | 摄受章第四           |              |
|        |        | 一乘章第五           | 一乘         |
|        |        | 无边圣谛章第六       | （大）方广经 |
|        |        | 如来藏章第七         |              |
|        |        | 法身章第八           |              |
|        |        | 空义隐覆真实章第九   |              |
|        |        | 一谛章第十           |              |
|        |        | 一依章第十一         |              |
|        |        | 颠倒真实章第十二     |              |
|        |        | 自性清净章第十三     |              |
|        | 信顺益 | 真子章第十四         |              |
| 利他行 |        | 胜鬘章第十五         | 胜鬘狮子吼   |



###### ③【勝鬘經述記】 

二卷，三萬餘字。唐、窺基法師説，門人義令記。

此經有三分：初、説經由致分，二、 如來妙色身以下，加持廣説分，三、 爾時世尊放勝光明等下，還述依行分。④【勝鬘經疏義私鈔】 六卷，約七萬餘字。日本、聖德太子義疏，唐、惟揚法雲寺僧明空私鈔。

以上四種，卍續藏第三十册。

#### 廣博仙人會第四十九

一卷（一二○），九千餘字。菩提流志譯。

佛在恒河岸上，與無量比丘俱。廣博仙人與五百同行來見，問云何爲施，何者施義，及施主、施者等義，佛詳答之。并示三十二種不浄之施。次明五大施，又五大施，又五無上施，又九大施等。次答中有識，及明智識差别。次答六道來生差别，僅説持鬘、四王、忉利三種生死時相，文來未盡。

别譯一種

##### ⑴【 毘耶娑問經】 

二卷，一萬四千餘字。大藏第十二册（二二三），中藏第一輯第二集（線裝第十二册）。元魏· 菩提流支譯。

## 二、 入法界體性經

一卷，四千餘字。大藏第十二册（二三四），中藏第一輯第三集（線裝第二十一册）。隋· 北天竺沙門闍那崛多譯。

佛在耆闍崛山，文殊師利立佛門外，佛命之入，問佛住何三昧，佛言：寶積三昧。乃至種種問答，明法界義。舍利弗復與文殊問答深義。

别譯一種

#### ⑴【 佛説寶積三昧文殊師利菩薩問法身經】 

一卷，二千餘字。大藏第十二册（二三七），中藏第一輯第三集（線裝第二十一册）。後漢· 沙門安世高譯。