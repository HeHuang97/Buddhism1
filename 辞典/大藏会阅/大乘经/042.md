## 一一九、 六度集經

八卷，六萬六千餘字。大正藏第三册（一）。吴· 赤烏十年（二四七），沙門康僧會來建業，於建初寺譯經五部，今僅存二部，即此經及舊雜譬喻經。

皆説如來往昔行菩薩道時六波羅密行。

佛在王舍國鷂山中，與五百應儀、菩薩千人共坐，爲阿泥察菩薩説六度。

施度有二十六章：一至十，無題。又一、 婆耶王經，二、 波羅捺國王經，三、 薩和壇王經，四、 須大拏經。又一、 布施度無極經，二、 佛説四姓經，三至十二無題。

戒度十五章：一至十一無題，十二、 太子慕魄經，十三、 彌蘭經，十四、 頂生聖王經，十五、 普明王經。

忍度十三章：一至九無題，十、 雀王經，十一、 之裸國經，十二、 六年守飢畢罪經，十三、 釋家畢罪經。

進度十八章：一至九無題，十、 蜜蜂王經，十一、 佛以三事笑經，十二、 小兒聞法即解經，十三、 殺身濟賈人經，十四、 調達教人爲惡經，十五、 殺龍濟一國經，十六、 彌勒爲女人身經，十七、 女人求願經，十八、 然灯授決經。

禪度有八章，無題。

明度有九章：一、 無題，二、 遮羅國王經，三、 菩薩以明離鬼趣經，四、 儒童受決經，五、 摩調王經，六、阿離念彌經，七、 鏡面王經，八、 察微王經，九、 梵摩皇經。

别譯六種

### ⑴【太子須大拏經】 

一卷，七千餘字。大正藏第三册（四一八）。乞伏秦· 沙門釋聖堅譯。

### ⑵【佛説菩薩睒子經】 

一卷，二千餘字。大藏同上( 四三六)。失譯人名。説佛往昔孝奉瞽親之事。

### ⑶【佛説睒子經】 

一卷，二千餘字。大藏同上( 四三八)。乞伏秦· 釋聖堅譯。與上經同。

### ⑷【佛説太子慕魄經】 

一卷，二千餘字。大藏同上( 四○八)。後漢· 沙門安世高譯。

### ⑸【佛説太子沐魄經】 

一卷，一千餘字。大藏同上( 四一○ )。西晉· 沙門竺法護譯。

右二經，説佛往昔爲沐魄，十三歲不語事。

### ⑹【佛説九色鹿經】 

一卷，九一七字。大藏同上( 四五二)。吴· 支謙譯。説往昔行忍辱事。

已上六經，並出六度集經。

## 一二○、 長壽王經

一卷，二千餘字。大正藏第三册( 三八六)。失譯人名。

佛昔爲長壽王，廣行布施。貪王來寇，誓不與戰，同子長生逃出。後愍貧人來乞，隨之而見貪王，爲王所殺，臨被殺時，誡子慎勿報怨。子奉遺命，欲報仍止。

## 一二一、 佛説鹿母經

一卷，一千餘字。大正藏第三册（四五四）。西晉· 沙門竺法護譯。

説佛往昔爲鹿母，誤墮弶中，求出見子，全信赴死之事。

## 一二二、 佛説大意經

一卷，二千餘字。大正藏第三册( 四四六)。劉宋· 沙門求那跋陀羅譯。

佛在祇園，自説因地抒海求珠事。

## 一二三、 前世三轉經

一卷，二千餘字。大藏第三册( 四四七)。西晉· 沙門法炬譯。

佛在祇園，笑而放光，阿難問其因緣，佛爲説本生事：初爲上色女，割二乳救食子者。次轉成男子作國王，正法治國，復以身普施禽獸。復轉生爲婆羅門子，絶食以求出家，捨身以救乳虎。

異譯一種

### ⑴【 佛説銀色女經】 

一卷，二千餘字。大藏同上( 四五○ )。元魏· 沙門佛陀扇多譯。與上經同，而事跡小異。

## 一二四、 佛説過去世分衞經

一卷，五六七字。大藏第三册( 四五二)。西晉· 竺法護譯。

説佛因地，其母見佛乞食，發願生子出家，得授記事。

## 一二五、 佛説妙色王因緣經

一卷，一千三百多字。大藏第三册（三九○）。唐· 義浄三藏譯。

佛在祇園，大衆諸根不動，聽聞法要，苾芻請問其故，佛説往昔求法，捨子、捨妻、并捨自身，奉夜叉食，今獲此報。

## 一二六、 佛説月明菩薩經

一卷，一千二百多字。大藏第三册（四一一）。吴· 支謙譯。

佛在耆闍崛山，爲月明童男説法施、飯食施，常當發四願。及説過去智止太子以身肉療比丘病。即是世尊往昔施行。

## 一二七、 佛説頂生王因緣經

六卷，一萬八千餘字。大藏第三册（三九三）。宋· 沙門施護等譯。

佛在祇園，因勝軍王請問，爲説往昔修布施行，從王頂生，乃至統四大洲，詣忉利天，總經一百十四帝釋謝滅。

## 一二八、 佛説德光太子經 或説“佛作賴吒和羅所問德光太子經”

一卷，八千餘字。大藏第三册（四一二）。西晉· 竺法護譯。

佛在靈山，爲賴吒和羅比丘説菩薩七種四法，五種四非法。次説往古吉義佛時，德光太子遠離放逸，見佛供養，護佛法藏事。

## 一二九、 佛説如來獨證自誓三昧經

一卷，近三千字。大藏第十五册（三四六）。西晉· 竺法護譯。

佛遊句潭彌國，十方菩薩見靈瑞華，各承佛旨，來詣此土，以華供養。佛笑、放光，爲賢儒菩薩説笑三緣。又爲明見光賢菩薩説出家法。梵王爲佛三證，迦葉自誓得戒等。

異譯一種

### ⑴【佛説自誓三昧經】 

一卷，三千餘字。大藏同上（三四三）。後漢· 沙門安世高譯。

## 一三○、 佛昇忉利天爲母説法經

三卷，一萬六千餘字。大藏第十七册（七八七）。西晉· 竺法護譯。

佛遊忉利，止夏三月，與八千比丘，七萬二千菩薩俱。月氏天子問法得記。大目犍連勸發諸天供養世尊，佛爲略説十方現身施化之事，非聲聞緣覺所知。又明一切佛身，皆同幻化。有供養者，福祐亦等。

異譯一種

### ⑴【佛説道神足無極變化經】 

四卷，二萬一千餘字。大藏第十七册（七九九）。西晉· 沙門安法欽，安息國人，以武帝太康二年至惠帝光熙元年（三○六），於洛陽譯經五部，現存二部，此其一。

與上經同，而有目連普見一切處佛，疑怪請問之事。

## 一三一、 佛説盂蘭盆經

一卷，七九三字。大藏第十六册（七七九）。西晉· 竺法護譯。

佛爲目連説七月十五日供自恣僧法，度其母脱餓鬼苦。

### 註疏九種

#### ①【盂蘭盆經疏】 

二卷，約一萬多字。大藏第三十九册（五○五）。唐· 充國沙門宗密述。

> 疏序云：“始於混沌塞乎天地，通人神，貫貴賤，儒釋皆宗之，其唯孝道矣。應孝子之懇誠，救二親之苦厄，酬昊天恩德，其唯盂蘭盆之教焉！

> 宗密罪釁，早年喪親；每履雪霜之悲，永懷風樹之恨！竊以，終身墳壟，卒世蒸嘗；雖展孝思，不資神道。遂搜索聖賢之教，虔求追荐之方；得此法門，實是妙行！年年僧自恣日，四事供養 三尊。宗密依之修崇，已歷多載；兼講其誥，用示未聞。今因歸鄉，依日開設，道俗耆艾，悲喜遵行，異口同音，請製新疏。心在松柏，豈慢鄉閭？式允來情，發揮要道。稽首三界主，大孝 釋迦尊！累劫報親恩，積因成正覺。……”

解經四段：一、 教起所因，二、 藏乘所攝，三、 辨定宗旨，四、 正解經文。

#### ②【 盂蘭盆經疏新記】 

二卷，三萬餘字。卍續藏第三十五册。宋· 錢塘沙門元照，釋宗密疏。

> 記序云：“教是道門，孝爲行本；既沉冥而忘返，故惻隱以流慈；託彼親緣，興斯至教。且夫行者所以趣道，經者所以詮行，疏者所以通經，記者所以解疏。此蓋名教發起之大端，講學討論之要術也。

> 叔世浮侈，正教支離；既闕師承，率從狂簡；事唇吻之銛利，逞記問之繁多；私節游辭，横攻俗典。豈念修身報德，但知逐利活名；辜負生成，背違天地！斯由傳授者鮮能開誘，撰述者互有瑕疵。

> 由是輙事操觚，集成新記。文從簡要，義取優長；教有宗途，理歸至當。庶乎學者由記以達疏，由疏以通經，由經以起行，由行以造道。然後敷于四海，施之後世，而無朝夕者不在斯文乎！”

#### ③【 盂蘭盆經疏會古通今記】 

二卷，三萬餘字。卍續藏第三十五册。宋· 光嚴無際大師普觀，會通古今（從唐至宋）註疏以釋圭峯之疏。

#### ④【 盂蘭盆經疏孝衡鈔】 

二卷，五萬餘字。卍續藏第九十四册。宋· 沙門遇榮，註圭峯疏，名孝衡鈔。

#### ⑤【 盂蘭盆經疏鈔餘義】 

一卷，一萬餘字。卍續同上。宋· 沙門日新録。

#### ⑥【 盂蘭盆經新疏】 

一卷，一萬多字。卍續藏第三十五册。明· 古吴智旭新疏。

此經以法供爲名，自性三寶爲體，孝慈爲宗，拔苦與樂爲用，大乘爲教相。五重各二番明義：就事、觀心。就事判教相者：此是大乘方等教攝。二藏名義，菩薩藏收。舊云：屬人天乘，在小乘藏。但泥“得脱餓鬼，入天華光”之文耳。小乘藏中，安得明十地大人權現比丘等事耶？

或曰：目連始得六通，正在十二年内時，本阿含教，奚方等？答曰：汝但知别五時，不知有通五時也。須約義理，定其部味，方無過耳。

#### ⑦【 盂蘭盆經疏折中疏】 

一卷，一萬餘字。卍續藏第三十五册。清· 沙門靈耀撰。

序云：“舊疏依經判釋，多約阿含事相，矩度井井，而未揭言外義趣；新疏妙辯縱横，文義富麗，理觀圓極，而似不合現文。……扶舊疏以點明義旨，正新疏而挽歸契經，俾文不失義，辯不違經，庶幾折中。……”

#### ⑧【 盂蘭盆經略疏】 

一卷，三千餘字 卍續藏第三十五册。清· 曹溪山沙彌元奇書。

此經，圭峯疏，加懸談，一如華嚴、圓覺等經，慈悲攸暨，然則然矣。此經是人天因果，教依而行之則已，不必廣説；且至於釋文，多有引用，致使初學淺識，未閲望門而退。故今略抄其直釋之文，要使文義簡而易、近而彰；不是各説所見，覽者幸勿深哨焉。

#### ⑨【 盂蘭盆經講録】 

一卷，一萬餘字。民國· 慈舟大師講，弟子通阿記。

五玄者：一、 人法爲名。二、 總以法界爲體，别以大悲心爲體。三、 孝順父母爲宗。四、 令一切父母離苦得樂爲用。五、 教相：此經，多分小乘，少分大乘，故此經，文雖似小，而義實兼大乘，圓人受法，無法不圓。

### 異譯一種

#### ⑴【 佛説報恩奉盆經】 

一卷，三二八字。大藏同上（七八○）。失譯人名。與上經同，而甚簡略。

## 一三二、 佛説巨力長者所問大乘經

三卷，九千餘字。大正藏第十四册（八二九）。宋· 西夏沙門智吉祥等譯。

佛在祇園，巨力長者心生覺悟，爲五百長者説世無常，及三乘法。五百長者咸皆有疑，同來見佛。佛爲略説三乘方便。長者願聞大乘深法，佛爲廣説六度妙行，并説生死過患。長者得無上忍，以偈讚佛，求得出家，佛爲授記。

## 一三三、 佛説德護長者經

二卷，一萬二千餘字。大正藏第十四册（八四○）。隋· 沙門那連提耶舍譯。

佛住耆闍崛山，外道嫉妬，勸德護長者於七重門外各作火坑，復以毒藥置飲食中，請佛應供。月光童子向母月雲歎佛功德，母亦爲子歎佛功德，一千綵女，聞皆歡歎。長者勅語家人營辦火坑毒食，月光廣説佛不受害。佛將受請，放光普召十方無數菩薩，同來應供。月光童子、月上童女及德生女、智堅童子，又來向父説偈讚佛。佛至其家，長者見大神力，慚愧懺悔。佛以實語滅諸毒藥，授月光及長者等大菩提記。——内云：月光於末法時，脂那國内作大國王，名曰大行，令諸衆生信於佛法。又以大信心威德力，供養我鉢，受持一切佛法，造無量法塔。

異譯三種

### ⑴【 佛説月光童子經】 

一卷，二千餘字。大藏第十四册（八一五）。西晉· 竺法護譯。

### ⑵【 佛説申日經】 

一卷，二千餘字。大藏同上（八一七）。西晉· 竺法護譯。（原註云：開元録中無法護譯，恐是支謙誤爲法護。）

### ⑶【 申日兒本經】 

一卷，一千多字。大藏同前（八一九）。劉宋· 沙門求那跋陀羅譯。

與上經同，而事稍略，疑是小根所見。與根本律部中同。

## 一三四、 佛説勝軍王所問經

一卷，二千多字。大藏第十四册（七八九）。宋· 沙門施護譯。

佛在祇園，爲勝軍王説王法：應以正法治國；勿貪欲樂；應以四攝法攝取衆生；應觀欲樂無常苦空；并爲説十二因緣。但較説王法經，少付囑王臣語，及勝旛陀羅尼；而四山一喻，後三經皆以老病死衰合，此以邪行老病死合，名爲四怖。

異譯三種

### ⑴【 佛説諫王經】 

一卷，一千餘字。大藏同前（七八五）。劉宋· 居士沮渠京聲譯。

### ⑵【 如來示教勝軍王經】 

一卷，近三千字。大藏同前（七八六）。唐· 玄奘三藏譯。

### ⑶【 佛爲勝光天子説王法經】 

一卷，二千餘字。大藏第十五册（一二五）。唐· 義浄三藏譯。

## 一三五、 佛爲優填王説法正論經

一卷，二千餘字。大正藏第十四册（七九七）。唐· 不空三藏譯。

説帝王十種過失，十種功德，及五種衰損法，五種愛樂法。

## 一三六、 佛説薩羅國經

一卷，一千餘字。大藏第十四册（七九三）。失譯人名。

佛從祇園往化薩羅國王及國人，令知苦，發菩提心。

## 一三七、 阿闍世王受決經

一卷，一千餘字。大正藏第十四册（七七七）。西晉· 沙門釋法炬譯。

佛在耆闍崛山，王然多灯供佛，貧母亦然一灯，先得受決。王又取華供佛，採華人先以華供，又得受決。王乃於九十日中，同夫人太子等，自作寶華供具，華成，聞佛已入涅槃，王甚悲泣，耆婆諭以佛無生滅，至誠能至。王因持華到山，依然見佛，散華供養，佛爲授決，便不復見。

别譯一種

### ⑴【 採花違王上佛授決號妙花經】 

一卷，八二三字。大藏同前（七七八）。東晉· 沙門竺曇無蘭譯。即前經中採華人受決一事。

## 一三八、 差摩婆帝授記經

一卷，一三○九字。大正藏第十四册（九四五）。元魏· 沙門菩提流支譯。

佛住耆闍崛山，與彌勒入城乞食，至頻婆娑羅王宫，其夫人差摩婆帝，以名衣爲座，而請佛坐。佛與夫人互問樹莊嚴義，而授道記。

## 一三九、 佛説賢首經

一卷，一千餘字。大藏第十四册（九四三）。乞伏秦· 釋聖堅譯。

佛在摩竭提國，清浄法座處，大會説經，洴沙國王夫人颰陀師利（賢首），願聞十方佛菩薩刹土名，佛爲説之。（缺上方名）次問離女身法，佛答以十事（增一至十）。

## 一四○、 佛説堅固女經

一卷，二千餘字。大正藏第十四册（九四六）。隋· 沙門那連提黎耶舍譯。

佛在祇園。説女人應離諸過而發心。堅固優婆夷，即於佛前發大菩提。舍利弗與之問答。佛授道記。

## 一四一、 佛説心明經

一卷，一千餘字。大正藏第十四册（九四二）。西晉· 竺法護譯。

佛在靈山行分衞，梵志婦畏其夫，僅以一杓飯汁施佛，佛爲授記作佛，并其夫亦出家證果。

## 一四二、 佛説金耀童子經

一卷，三千餘字。大藏同前（八五○）。宋· 沙門天息災譯。

舍衞國婆羅門生一童子，有諸吉祥，佛往視之，復來見佛，佛授道記，并説夙緣。

## 一四三、 佛説逝童子經

一卷，一千多字。大藏同前（八○一）。西晉· 沙門支法度，於惠帝永寧元年（三○一）譯經四部，今僅存二部—善生子經及此經。

逝童子年十六，佛詣其門，逝勸母行施，母慳，佛現威神，逝勸母與其自分飲食及衣持用供佛，求無上道，佛授其記。

異譯二種

### ⑴【佛説長者子制經】 

一卷，一千餘字。大藏同前（八○○）。後漢· 沙門安世高譯。

### ⑵【佛説菩薩逝經】 

一卷，一千餘字。大藏同前（八○三）。西晉· 河内沙門白法祖譯。

## 一四四、 佛説龍施女經

一卷，七八九字。大正藏第十四册（九○九）。吴· 支謙譯。

佛遊奈園，須福長者女名龍施，浴時遥見佛相，發菩提心。魔變作父相，勸令修小乘，心堅不動。魔教令從樓投身而下，彼即如命投下，變成男子，得受道記。

異譯一種

### ⑴【佛説龍施菩薩本起經】 

一卷，一千餘字。大藏同上（九一○）。西晉· 竺法護譯。

與上經同，而皆龍施自説，初説昔爲毒蛇，供事道人，因道人去，悲哀登樹，投身命過，生兜率天，從天來下，作須福女。

## 一四五、 佛説長者法志妻經

一卷，一千餘字。大正藏第十四册（九四四）。失譯人名。

佛在祇園，入城分衞，化法志妻，及一切下使，皆轉男身，得授道記。

## 一四六、 佛説乳光佛經

一卷，二千六百多字。大正藏第十七册（七五四）。西晉· 竺法護譯。

佛示有風疾，命阿難乞乳於梵志家，梵志譏嫌，維摩説法而開悟之。帝釋化作童子乳，牛母牛子歡喜布施。阿難以此白佛，佛説牛往因，授與道記。

異譯一種

### ⑴【佛説犢子經】 

一卷，六○八字。大藏同上（七五四）。吴· 支謙譯。即前經乞乳事，而無維摩説法。

## 一四七、 佛説樹提伽經

一卷，一千餘字。大正藏第十四册（八二五）。劉宋· 沙門求那跋陀羅譯。

佛説：樹提伽長者，往昔供病人，今享天福，王不能奪。

## 一四八、 寶授菩薩菩提行經

一卷，四千餘字。大正藏第十四册（七○○）。宋· 沙門法賢譯。

佛乞食廣嚴城，现大神變，寶授童子年始三歲，以金蓮供佛，遂與目連、舍利弗互相問答，深明大乘法義。又與妙吉祥菩薩問答。有八苾芻吐血命終，墮阿鼻地獄，佛記彼後從地獄出，當得授記。寶授次以一器飲食，徧供佛僧而無有盡。佛爲授記。

## 一四九、 佛説演道俗業經

一卷，四千多字。大正藏第十七册（八三四）。乞伏秦· 釋聖堅譯。

佛爲給孤長者説：在家有三財，出家有三業，即三乘法也。

## 一五○、 優婆夷浄行法門經

二卷，三品，一萬三千餘字。大正藏第十四册（九五一）。失譯人名。

### 修行品第一 

佛住舍衞國歡喜殿中，毗舍佉母，與千五百清信女，來問優婆夷浄行。佛先説其往昔常樂聞法因緣，次答示十九浄行，又答十行法，五十八法，三大行，四取佛地行，四安住觀，三十二不浄觀，七縛著，三善行，八大人念。

### 修學品第二 

答示五十修學，六種光明修學，三十二相有二十行，并示八十種好。

### 瑞應品第三 

答示菩薩生時，十六種奇特瑞相。又有三十二瑞相，一時俱現。

## 一五一、 私呵昧經 （一名菩薩道樹經）

一卷，四千餘字。大正藏第十四册（八○九）。吴· 支謙譯。

佛在竹園，長者私呵昧，與五百弟子遥見佛相，因問云何起菩薩意，有幾意起，有幾功德休息，行何等法，何以致無生忍，用幾事得一切智，用幾法住，用幾法滅度，滅度後有幾功德，云何爲諦？佛一一答以六法。私呵昧發大願，佛爲授記。

## 一五二、 菩薩生地經

一卷，一千多字。大藏同前（八一四）。吴· 支謙譯。

差摩竭釋種長者子，問云何疾得佛，佛答以二種四事。即解珠寶瓔珞供佛，化成寶蓋，出五百人，亦興供養，長者子得授記。

## 一五三、 緣起聖道經

一卷，一千八百餘字。大正藏第十六册（八二七）。唐· 玄奘三藏譯。

説佛坐樹下，觀十二因緣流轉還滅道理，而成正覺。

異譯二種

### ⑴【 貝多樹下思惟十二因緣經】（亦名聞城十二因緣經） 

一卷，千餘字。大藏同前（八二六）。吴· 支謙譯。

### ⑵【 佛説舊城喻經】 

一卷，近二千字。大藏同前（八二九）。宋· 法賢譯。

謂逆順觀十二因緣，如行舊道，而達舊城。

## 一五四、 佛説勝義空經

一卷，三百餘字。大藏第十五册（八○六）。宋· 沙門施護等譯。

佛在俱盧數國。告諸苾芻：諸有法門，如前已説。復有正法，名勝義空。謂眼生時，無有少法有所從來，滅時亦無所去。乃至意亦如是。緣生，謂無明緣行，乃至生緣老死，如是一大苦藴生。此所生法，無實可得，生已即滅，由是無明滅乃至老死滅，如是即一大苦藴滅。是爲勝義空。

## 一五五、 分别緣起初勝法門經

二卷，九千多字。大正藏第十六册（八三七）。唐· 玄奘三藏譯。

以十一種殊勝事故，於緣起初，説無明以爲緣性。一、 所緣殊勝，二、 行相殊勝，三、 因緣殊勝，四、 等起殊勝，五、 轉異殊勝，六、 邪行殊勝，七、 相伏殊勝，八、 作業殊勝，九、 障碍殊勝，十、 隨縛殊勝，十一、 對治殊勝。

異譯一種

### ⑴【 緣生初勝分法本經】 

二卷，八千餘字。大藏同上（八三○）。隋· 沙門達摩笈多譯。

## 一五六、 大乘舍黎娑擔摩經

一卷，二千餘字。大正藏第十六册（八二一）。宋· 沙門施護譯。

佛在鷲峰，告諸苾芻：若於十二緣生而能見了，是名見法見佛。舍利子以問慈氏菩薩，慈氏細爲解釋十二因緣甚深之義。乃性相二宗要典。
異譯四種

### ⑴【 了本生死經】 

一卷，近二千字。大藏同上（八一五）。吴· 支謙譯。與上經同，而是舍利弗爲比丘説。

### ⑵【 佛説稻芉經】 

一卷，二千餘字。大藏同上（八一六）。失譯人名。

### ⑶【 慈氏菩薩所説大乘緣生稻經】 

一卷，二千餘字。大藏同前（八一九）唐· 不空三藏譯。

### ⑷【 佛説大乘稻芉經】 

一卷，二千餘字。大藏同前（八二三）。失譯。據虚大師講記謂：燉煌本載是法成譯。此本有太虚大師講記，見虚大師全書第六册。