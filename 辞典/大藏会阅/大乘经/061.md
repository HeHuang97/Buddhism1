#### 11【法華玄義釋籤】 

二十卷，二十一萬餘字。大正藏第三十三册（八一五），中華藏第二輯線裝第五册。唐· 天台沙門湛然述。

師常州晉陵荆溪（今屬江蘇省宜興縣）人。以睿宗景雲二年（七一一）生。家本業儒，然獨有拔俗之志。十七歲，訪道浙右，遇金華方巖，授以止觀之法。二十歲，至東陽左溪，從玄朗，以處士服，受教觀之道。爾來二十年，專學天台之教學。三十八歲，始投宜興君山鄉浄樂寺出家。尋往越州，從曇一律師，博究律藏。復於吴郡開元寺，敷講摩訶止觀。朗寂後，以弘布台教爲己任。乃祖述所傳，著記文數十萬言。對華嚴、法相、及禪諸宗，發揮天台教觀之奥旨。晚歸台嶺。以身誨人，至耆年不倦。當大兵大飢之際，揭厲法流，學徒僉繁。德宗建中三年（七八二），寂於佛隴道場。年八十二。世稱荆溪尊者。（中佛簡史）

昔於台嶺，隨諸問者，籤下所録，不暇尋究文勢生起，亦未委細分節句逗。晚還毗壇，輒添膚飾，裨以管見，然所記者，莫非述聞，兼尋經論。但識用暗短，而繁略頗馴。呈露後賢，敢悕添削。

#### 12【 法華玄義釋籤會本】 

十卷（各分上下，則成二十卷），四十七萬餘字。中華藏第三輯，線裝第四、 五册。明· 佛隴沙門真覺，會釋籤入玄義。（古時玄籤别行，對閲爲難；有此會本，後之學者，方便多矣！）

#### 13【 法華三大部科文】 

十六卷——玄義科五卷（一—五，）， 文句科六卷（ 六—十一），止觀科五卷（十二—十六）。卍續藏第四十三册。唐· 荆谿湛然大師述。

會本雖佳，但科有缺略，宜以此科表對閲。

#### 14【法華三大部讀教記】 

二十卷—玄義七卷，文句七卷，止觀六卷。卍續藏第四十三册。宋· 天台晦岩法照大師記。

序：記讀教，自以記遺忘，非謂傳乎人也。嘉定（宋寧宗年號，一二○八—一二二四）初，在佛隴，方草創；已有傳之者矣。東山南湖，傳者又多。晚在天竺，隨講修飾，……學者有請鋟木，以正舊傳，何如？曰：可傳乎？寶祐四年（宋理宗年號。四年，一二五六）春甲子。天台晦岩法照。

#### 15【法華三大部補註】 

十四卷—玄義三卷，文句七卷，止觀四卷。卍續藏第四十三、四册。宋· 神智法師從義註。

一家所傳三部之文及籤記等，非但該括聖人一代三學之法，抑亦牢籠性相二宗，百家之説。若夫、聖人之化源，教法之根本，則祖師之述作，文義已詳矣，今復云何更有所補？

然以妙經之中，華梵詁訓，大師或有闕而不釋者；玄文、止觀之内，因緣事跡，荆谿亦有略而未申者；況籤記及輔行等，法相之互指，援引之訛賺，性相之異同，古今之得失；自章安、荆谿以來，星紀綿遠，而弘通之士，孰能精究？得無壅滯乎？由是，不量淺末，摘出大部之文，仍博採群籍，補其闕略，注而顯之。

#### 16【大部妙玄格言】 

二卷，二萬餘字。卍續藏第四十四册。宋· 四明沙門栢庭善月述。

#### 17【玄籤備檢】 

四卷。卍續同前。宋· 丹丘沙門有嚴述。

（宋神宗）元豐年中，藉講次，鋭意檢討，輒加註釋，以易其難，以廣其略。文中，有傳寫筆誤者，又刊正之……析爲四卷，以備檢閲，因命曰：備檢。（哲宗）元祐丙寅（一○八六）夏五月再治。

#### 18【玄籤證釋】 

十卷，約十萬多字。卍續藏第四十四册。宋· 苕上沙門智銓述。

#### 19【釋籤緣起序指明】 

一卷，四千餘字。卍續藏第四十四册。清· 天台沙門靈耀，解釋籤序三百二十字（即“四教成列”以下一段序文）。

#### 20【妙法蓮華經玄義輯略】 

一卷，一萬餘字。卍續藏第四十四册。明天台山幽溪沙門傳燈録。

#### 21【妙法蓮華經玄義節要】 

二卷，四萬餘字。卍續藏第四十四册。明· 蕅益大師智旭節要。

跋云：“一字法門，海墨書而不盡；九旬譚妙，奚足云多？且九旬之中，縱四辯以宣揚，文義何限？章安所記，亦自略矣！豈容更删節耶？特以末世鈍根，畏繁樂簡；望妙玄而如海，甘蛙守而不前。致使無上醍醐，畢世罔沾一滴，良可痛也！竊聞：大智度論千卷，羅什十倍略之；而摩訶止觀全書，荆溪亦復録其大意。因倣厥旨，輯爲節要二卷；庶幾易於染指，漸充法味；然後徧討玄文，深證法華三昧。則斯舉也，未必非循循善誘之一術也。若乃守節要爲已足，而終置玄文於不探，則予固智者、章安之罪人，而彼又予之罪人矣！”

#### 22【妙法蓮華經文句】 

二十卷（十卷各分上下），約二十萬餘字。大正藏第三十四册。中華藏第二輯線裝第七册。隋· 天台智者大師説，章安尊者記。

章安尊者敘云：佛出世難，佛説是難，傳譯此難，自開悟難，聞師講難，一徧記難。余二十七，於金陵聽受；六十九，於丹丘添削，留贈後賢，共期佛慧。

初品爲序。方便品訖分别功德十九行偈，凡十五品半，名正。從偈後盡經，凡十一品半，名流通。又一時分爲二：從序至安樂行十四品，約迹開權顯實；從湧出訖經十四品，約本開權顯實；本迹各序正流通。

消文爲四：一、 因緣，二、 約教，三、 本迹，四、 觀心。始從如是，終於而退，皆以四意消文。而今略書，或三二一。貴在得意，不煩筆墨。因緣，亦名感應。衆生無機，雖近不見；慈善根力，遠而自通。感應道交，故用因緣釋也。夫衆生求脱，此機衆矣；聖人起應，應亦衆矣；今論娑婆國土，音聲佛事，則甘露門開。故用約教釋也。若應機説教，教有權實淺深不同；須置指存月，亡迹存本，故用本迹釋也。若尋迹迹廣，徒自疲勞；若尋本本高，高不可極。日夜數他寶，身無半錢分。但觀己心之高廣，扣無窮之聖應；機成致感，逮得己利，故用觀心釋也。

初序品者，如是等五事，冠於經首，次序也。放光六瑞，發起之端，由序也。問答釋疑，正説弄引，敘述也。

從方便品，訖授學無學人記品，是迹門正説。更爲兩：㈠ 從此下，是略開三顯一；㈡ 從告舍利弗汝已殷勤三請，是廣開三顯一。凡七品半，文爲三：一、 從此至譬喻品盡廻向佛道，是爲上根人法説。二、 從爾時舍利弗白佛下至授記品，是爲中根人譬説。三、 化城喻下三品，是爲下根人因緣説。

法師下五品，是迹門流通。

從地湧出品第十五，是本門發起序。

壽量品第十六，是正開近迹顯遠本。

分别功德品第十七，於中、佛説長行，爲總授法身記；彌勒説偈，爲總申領解。正宗分竟。

此後并下三品，爲勸持流通。神力品第二十一，乃至普賢勸發品第二十八，爲付囑流通。

以上全録閲藏知津卷三十六。

#### 23【法華文句記】（亦名妙樂） 

三十卷，約三十萬字。大藏第三十四册，中華藏第二輯線裝第六册。唐· 荆溪湛然大師述。

即釋智者文句也。後記云：適與江淮四十餘僧，往禮台山，因見不空三藏門人—含光，奉勅在山修造，云與不空親遊天竺，彼有僧問曰：大唐有天台教迹，最堪簡邪正，曉偏圓；可能譯之將至此土耶？豈非中國失法，求之四維？而此方少有識者，如魯人耳！故厚德向道者，莫不仰之。敬願學者、行者，隨力稱讚。應知：自行兼人，並異他典；若説若聽，境智存焉，若冥若顯，種熟可期。並由弘經者有方故也。若直爾講説，是弘經者，何須衣、座、室、三之誡？如來所遣，豈可聊爾？余省躬揣見，自覺多慚，迫以衆緣，強復疏出。縱有立破，爲樹圓乘，使同志者，開佛知見，終無偏黨，而順臆度。

冀諸覽者，悉鑑愚忱。一句染神，咸資彼岸；思維修習，永用舟航。隨喜見聞，恒爲主伴。若取若捨，經耳成緣。或順或違，終因斯脱。願解脱之日，依報正報，常宣妙經，一刹一塵，無非利物。唯願諸佛冥熏加被，一切菩薩密借威靈。在在未説，皆爲勸請；凡有説處，親承供養。一句一偈，增進菩提；一色一香，永無退轉！（以上録知津卷三十九）

#### 24【法華文句記會本】 

三十卷，七十萬字。中華藏第三輯，線裝第五、六册。

明· 百松尊者，閔學者披讀之難，合刻玄籤行於世；蓮居紹覺法師，繼會句記，古杭戒山法師句讀。

#### 25【法華文句輔正記】 

十卷，二十五萬餘字。卍續藏第四十五册。唐· 吴興永定寺沙門道暹，輔妙樂記。

#### 26【妙經文句私志諸品要義】 

二卷，三萬餘字。卍續藏第四十五册。唐· 石皷寺沙門智雲述。

#### 27【妙經文句私志記】 

十四卷，四十七萬餘字。卍續藏第四十五、六册。唐· 石皷寺沙門智雲述。

#### 28【法華經文句記箋難】 

四卷，十二萬餘字。卍續藏第四十六册。宋· 赤城沙門有嚴箋。

#### 29【法華經文句格言】 

三卷，五萬餘字。卍續藏第四十六册。宋· 四明沙門栢庭善月述。

#### 30【法華經文句纂要】 

七卷，二十二萬餘字。卍續藏第四十六册。清· 鼓山沙門道霈纂。

八旬之年，乃請文句及記，從頭温習，即於是年歲次甲戌（康熙三十三年，一六九四）冬十月朔日發筆，但纂大師釋經正義，令人開示悟入者，録之；其正義已足，而滔滔雄辯，縱横發揮者，略録其要，不能具録；又、破古處，長篇累牘，實當時之藥石，乃今日之弁髦，則不須録；其經前所立科段，繁者，略汰之，闕者，備補之；又、理之精深、文之簡奥者，則引荆溪記文略釋之。又有義之未發，愚之鄙見者，僭補一二。蓋務逗適機宜，以似同見同行而已，乃命名曰：法華文句纂要。

#### 31【天台法華疏義纘】 

六卷，約十五萬餘字。卍續藏第四十五册。唐· 東春沙門智度述。

#### 32【法華經入疏】 

十二卷，三十五萬餘字。卍續藏第四十七册。宋· 四明沙門道威入注。

#### 33【法華經科註】 

十卷，約三十萬字。卍續藏第四十八册。宋· 沙門守倫註。前有道宣律師法華經弘傳
序註。

#### 34【法華經科註】 

八卷，二十三萬餘字。卍續藏第四十八、九册。元· 四明居士徐行善，録天台疏記註經。前附智者大師觀心誦經法，宋沙門與咸敘台宗釋經六意，略註宣公弘傳序。

#### 35【法華經科註】 

七卷，二十一萬餘字。卍續藏第四十九册。明· 上天竺寺沙門一如集註。前註弘傳序。

姚序云：一如法師，乃前高僧具菴法師之弟子也。得其正傳，博通教義。……念祖道之荒涼，大教之將墜，於是，一以（智者）大師成言，註述斯經，不敢妄加己見。

#### 36【法華經大意】 

一卷，二萬餘字。卍續藏第四十三册。唐· 毘陵沙門湛然述。

此經二十八品，每品用三門解説：一、 述大意，二、 釋品名，三、 略科段。

#### 37【法華經綸貫】 

一卷，四三一○字。卍續藏第五十册。明· 古吴蕅益大師述。

後序：“……適因演妙典於紫雲，有達際法友，督梓梵文，欲撮略全經大旨，以便初學。敬依玄義、文句，節取大綱，名爲綸貫，庶幾染指而知全鼎之味云爾。”
38【妙法蓮華經台宗會義】 

#### 十六卷，三十萬餘字。卍續藏第五十册。明· 古吴蕅益大師述。

序云：“……方予寓温陵述綸貫也，蓋欲誘天下之學人，無不究心於三大部也。今屈指十餘年矣，舌敝耳聾，曾不能勸得兩人三人正事教觀，輒以浩繁而興望洋之歎。倘不稍事節略，則玄籤、妙樂諸圓頓法，甘使置之高閣乎？”

又云：“古者經疏各行；故疏于經義之奥者，則發揮不厭深詳，而於經文之顯者，則分科點示而已。後人強欲以疏合經，遂使經文句讀割裂。今欲隨文演義，而仍不傷經文血脉，科安得不更乎？……兹以凡愚千慮一得，用逗時宜，安得畏背古之譏，而不竭寸明，用附竊取其義之科也耶？……”

將釋此經，大文爲二：初、 題目，二、 入文。題目有二：初、 經題，二、 品題。經題具如玄義釋籤，略如妙玄節要，兹不復説。

入文爲三：初、 通敘迹本兩門（通序），二、 别説迹本兩門（自發起序至第二十品），三、 流通迹本兩門（自二十一品至二十八品）。

别説迹本兩門，分二：㈠ 迹門開權顯實，㈡ 本門開近顯遠。

㈠ 迹門分三：一、 序品之發起序爲序分，二、 方便品至第九、授學無學人記品爲正宗分，三、第十法師品至第十四安樂行品爲流通分。迹門正宗爲三周：方便品爲法説一周，譬喻品至第六授記品爲喻説一周，化城等三品爲因緣説一周。

㈡ 本門開近顯遠，爲三：一、 第十五、從地涌出品始，至“汝等自當因是得聞”爲序分（發起序）；二、 自“爾時釋迦”下，至第十七、分别功德品中，彌勒偈至“以助無上心”止，爲正宗分；三、 “爾時佛告”下，至第二十、常不輕品止，爲本門流通分。

#### 39【法華經授手】 

十卷，約三十萬餘字。前附大意一卷，科一卷。卍續藏第五十一册。清· 雲峯沙門智祥集。

此解一如法師科註爲宗，而實祖天台。傍引憨山大師之註釋品節，兼採温陵、知音、大窾、等疏。

#### 40【法華經演義】 

二十卷，三十五萬餘字。卍續藏第五十二册。清· 一松大師講録，沙門曉柔編定。全依天台講演。

#### 41【法華經玄贊】 

十卷，三十萬餘字。大藏第三十四册，卍續藏第五十二册。唐· 大慈恩寺窺基法師撰。

釋經六門：一、 敘經起之意，二、 明經之宗旨，三、 解經品得名，四、 顯經品廢立，五、 彰品之次第，六、 釋經之本文。

#### 42【法華經爲爲章】 

一卷，四千多字。卍續藏第五十二册。唐· 窺基法師撰。

將辨爲爲二章，略以五門分别：一、 彰數定聲，二、 依聲定訓，三、 聲訓次第，四、 就經分數七卷不同，即分爲七，五、 申作者意。

#### 43【法華經玄贊義決】 

一卷，近二萬字。大藏第三十四册（六五一），卍續藏第五十三册。唐淄州大雲寺苾芻慧沼撰。

#### 44【法華經玄贊攝釋】 

四卷，十四萬餘字。卍續藏第五十三册。唐· 撲揚沙門智周撰。

#### 45【法華經玄贊決擇記】 

八卷，僅存初二卷，四萬餘字。卍續同前。唐· 杭州沙門崇俊撰，揚州沙門法清集疏。

#### 46【法華經玄贊要集】（世稱法華鏡水鈔） 

三十五卷，（缺卷二十二、二十三、三十、三十二）一百零六萬餘字。卍續藏第五十三、四册。唐· 鏡水寺沙門栖復集。

#### 47【法華宗要】 

一卷，約七千餘字。大藏第三十四册（八七○）。唐· 新羅沙門元曉撰。

六門分别：一、 述大意，二、 辨經宗，三、 明能詮用，四、 釋題名，五、 顯教攝，六、 消文義。未消文。

#### 48【法華經要解】 

七卷，十一萬餘字。卍續藏第四十七册。宋· 温陵沙門戒環解。前附科表並祥邁註弘傳序。

開釋科五：一、 通釋經題，二、 通述己意，三、 通敘科判，四、 譯經人時，五、 正解文義。序品爲序分，方便品至第二十常不輕品爲正宗分，後八品爲流通分。

#### 49【法華經合論】 

七卷，近十萬字。卍續藏第四十七册。宋圓明禪師慧洪造，張無盡居士撰。

此論，大都就自己所悟，印正法華，横説、豎説，無不如意，而亦未嘗有一語説破；讀是論者，當從不説破處，猛著精采，忽然拶破，靈山一會儼然未散，始信覺範老人婆心太切！（明· 馮夢禎居士跋語）

#### 50【 法華經句解】 

八卷，約二十八萬字。卍續藏第四十七、八册。宋· 錢唐沙門釋聞達解。前有弘傳序解。

今釋字義，爲被初機。如端伎藝，先加弄引。幸勿泥此，宜自著鞭。

#### 51【法華經知音】 

七卷，十九萬餘字。卍續藏第四十九册。明· 護國金剛寺住持如愚著。

經云：“唯佛與佛乃能知之”，是以命題曰知音。前釋弘傳序。釋經不分科。

#### 52【法華經大意】 

三卷，五萬餘字。卍續藏第四十九册。明· 廣陵沙門無相説。

#### 53【法華經擊節】 

一卷，一萬餘字。卍續藏第四十九册。明· 憨山大師德清述。出夢遊集。

#### 54【法華經通義】 

七卷，十一萬餘字。卍續藏第四十九册。明· 憨山大師德清述。

爲衆講説一週，恍然有契，遂以開示悟入四字，判其全經，因筆爲擊節，始終一貫；而以華嚴信解行證四門收之，略無剩法。因思大綱雖契，以分品目，而經未會通，不便初學，復述品節，以彰全經之旨，猶略而未詳，以宗華嚴發明如來出世爲一大事因緣，於方便品，如來自述甚明，第傳者昧其源頭，故學者不無望洋之歎也。故今復爲通義者，以遵古德舊解，不敢妄爲訓釋，但會通全經，以歸開示悟入佛之知見，發明華嚴始終一貫之大旨，以暢如來出世之本懷，若合殊流而歸於海。以重在綱宗，而文言可略，故通其大義，雖製不師古，而理有所宗。

序品爲序分。正宗中，方便品至法師品，此九品爲開佛知見；寶塔一品爲示佛知見；達多至囑累十一品爲悟佛知見；藥王本事至普賢勸發六品爲入佛知見。開、示、悟爲信解，入爲行證。品末數句爲流通。

#### 55【法華經精解評林】 

二卷，約七萬餘字。卍續藏第九十三册。明居士焦竑纂。録温陵等解。

#### 56【法華經意語】 

一卷，二萬餘字。卍續藏第五十册。明· 圓澄禪師説，門人明海重訂。逐品略明要義。

#### 57【法華經大窾】 

七卷，二十一萬餘字。卍續藏第五十册。明· 金庭比丘通潤箋。

佛華文廣而義周，易尋頭緖，故開卷時即有入處；法華文顯而義幽，血脉難會；每一展卷，未嘗不反覆沉思，胸中著一疑團也。涵泳日久，而後灼見二經一貫之旨，故以二經大義合解，命名大窾。庶讀法華者，藉佛華（嚴經）而知法華之要；讀佛華者，藉法華而知佛華之詳。如是不獨常轉法華，即佛華亦嘗轉矣。

#### 58【法華經懸譚】 

一卷，約五千字。卍續藏第五十九册。清· 古法華山沙門浄挺著。閲經十二種之一。

#### 59【法華經卓解】 

七卷。卍續藏第五十册。清· 居士徐昌治註。註用小字，甚略。

#### 60【法華經大成】 

九卷，三十一萬餘字。前有科判，卷首提綱，後有事義。卍續藏第五十一册。清· 金台沙門大義集。

釋經十門：一、 教起因緣，二、 藏教分攝，三、 義理分齊，四、 教所被機，五、 教體淺深，六、 宗趣通别，七、 部類品會，八、 傳譯感通，九、 總釋名題，十、 别解文義。

方便下十九品爲正宗，分四：從初至法師品爲開佛知見，寶塔、提婆二品爲示佛知見，持品至壽量品之四品爲悟佛知見，分别功德至常不輕四品爲入佛知見。神力後八品爲流通。

#### 61【法華經科拾】 

七卷，十五萬餘字。卍續藏第九十三册。清· 西蜀沙門佛閑（普德）立科，門人智一拾遺。

懸敘七門：一、 教起因緣，二、 藏乘分攝，三、 義理分齊，四、 能詮教體，五、 宗趣被機，六、 總釋各題，七、 别解文義。

全經分三：初、 約舒光發軔問答智境頓示始終門（即序品），二、 約近跡垂化開權顯實令悟一乘門（方便以下九品），三、 約開近顯遠拂跡入實令廣流通門（寶塔品後，盡經）。

#### 62【法華經指掌疏】 

七卷，三十四萬餘字。前有科、懸示，後有事義。卍續藏第九十三册。清· 賢宗後學通理述。

製疏始末：余族出冀屬，家新邑，姓趙氏。父母家寒，不能贍養，八歲，捨而出家。師近莊農，又不能教，乃就學於祖，始業儒典。二載，頗識字義。間習諷誦，惟朝夕功課而已。十一歲時，隨祖至檀越家，衆僧誦法華經，因隨衆誦，若宿習焉。

雍正二年（一七二四），覲香嵒，聽法華，每遇難理會處，輒有新悟，異彼舊説；質之不公，公深許之。於是遂有註經之念。閲明年，隱居妙峯山之石草精舍，提筆始註。

自憶驅烏之年，不習便誦；負笈之際，一聽微明；似有宿緣，因敢輒著。乃竟至二十餘年，稿經三易。十門：一、 教起因緣，二、 藏乘分攝，三、 能被教義，四、 所被機宜，五、 體性淺深，六、 宗趣通别，七、 部類品會，八、 疏序通經，九、 總釋名題，十、 别解文義。

是經流傳震旦，疏記論解甚夥，文富義博，誠讓文句；搜金集玉，無偕大成。今爲接引初機，漸入堂奥，有異舊説。是疏自名指掌，取其明而且易。

正宗分二：一、 約今時門頭，以彰出世本懷（即迹門經），二、 約實際理地，以顯應化妙用（本門）。

#### 63【法華講演録】 

民國· 太虚大師講。見虚大師全書第十九、二十、廿一册—共三册。依唐大慈恩寺窺基法師法華玄贊而説。後附法華經懸論。