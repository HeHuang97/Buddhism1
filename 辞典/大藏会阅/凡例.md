## 凡例

1. 古刻大藏，或隨翻譯年次編入，或約重單以分其類（單謂只一譯本，重謂一經有二三乃至多種譯本）；大小混雜，先後失準，致使欲展閲者，茫然不知緩急可否。幸有明末之蕅益大師著「閲藏知津」 ，誠爲閲藏最佳南針。

2. 惟閲藏知津爲尊重大乘法寶，故以大乘在前，小乘在後；若爲閲讀研習，殊有不便，以先讀大乘之後，再讀小乘，往往有「乏味」之感；而且，學法本應先小後大，以小乘爲大乘之基本故。以故，予閲大藏，先閲小乘經，次閲大乘經；經閲畢，次閲律藏，亦先閲聲聞律藏，次閲菩薩戒經；後閲論藏，亦先小後大。

3. 大乘經藏，知津分爲：華嚴、方等、般若、法華、涅槃五部門。今亦依此次序閲讀。

4. 知津云：「義目每以先譯爲主，不分譯之巧拙，致令閲者不知去取。今選取譯之巧者一本爲主，其餘重譯，即列於後；俾不能徧閲者，但閲其一，即可得旨；若能徧閲者，連閲多譯，便知其巧拙得失。 」今即依此，先閲主譯，次閲異譯；異譯則以翻譯年代爲次序。

5. 大部經，小乘如四阿含，大乘如華嚴、寶積等，有單譯其中一經或一品者，稱爲别譯。如「七佛經」爲長阿含初大本經别譯；「無量壽經」爲大寶積經無量壽如來會别譯等。

6. 若同梵本而异译者：如「説無垢稱經」爲「維摩詰經」同本異譯；「正法華經」爲「妙法蓮華經」同本異譯等。

7. 因此，重本之中，有異譯、别譯之不同。若大部經有别譯，則列表對照，一覽便知。總之：「異譯」是一經有二種乃至多種之譯本，而是經文之全部者；「别譯」則是一經中之一品或一部份而不全者。

8. 大藏中之經疏部及論藏中之釋經論，皆會入經中閲之；如：華嚴經閲完，即閲華嚴經大疏、疏鈔等；金剛經閲完，即閲金剛經論、金剛經疏等。律閲畢，次閲律論，或次閲律疏；論閲完，即閲論釋；亦然。

9. 知津以密部編在大乘經方等部門中，稱爲「方等密部」 。今欲先閲顯教大小三藏，故將密部排在論藏之後。顯教三藏閲畢，方閲密教典籍；以密部亦有密部之經律論，但藏中不分耳。

10. 知津以西土撰述及此土撰述爲「雜藏」 ，排在最後。今亦以密藏之後立雜藏，統收經、律、論、密以外諸典籍。

11. 總上所述，列一綱要表，如次：

（1）經藏：分小乘經、大乘經。大乘經又包括華嚴、方等、般若、法華、涅槃五部門。

（2）律藏：分小乘律、大乘律。

（3）论藏：分小乘論、大乘論。

（4）密藏。

（5）杂藏：諸宗、史傳、事彙、目録等部。

12. 目録中，凡重譯本（即異譯，或别譯） ，即低二字書之。註疏亦然。主譯、異譯或别譯、註疏，各另編號。

13. 今時之大藏經，比較普及者，約有二種：一是依據日本大正新修大藏經（簡稱大正藏）影印者，有中華佛教文化舘影印本及新文豐出版公司影印本。一是修訂中華大藏經會印行之中華大藏經。今爲便讀者檢閲起見，各經版本中，即列此二種版本。

14. 大正藏，正篇五十五册，原本稱第一卷乃至第五十五卷；但新文豐皆改作第一册乃至第五十五册。今一律用「第$册」 ，即是原本之「第$卷」。

15. 中華大藏經第一輯，第一次印行者，是小字本，今又印行大字本，但大字本尚未出齊，故此中第一輯之版本，全據小字本之線裝本册數。

16. 大正藏，本書簡稱「大藏」 。中華大藏經，簡稱「中藏」。

17. 經律論註疏，卍字續藏經最多；今既有卍續藏影印本，故註疏亦列出卍續藏版本。卍續藏影印本分爲一百五十册，今即據此册次列之。

