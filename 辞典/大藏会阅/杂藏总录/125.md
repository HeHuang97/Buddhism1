## 一四九、 聖箭堂述古

一卷。卍續藏第一二七册（八八—一○二）。清·鼓山道霈禪師述。

予坐聖箭堂，述從上佛祖之語也。特就目力所及：凡事蹟尋常，而未經指點者；或理致精深，而有裨性地者；或針砭末法之弊，而深中肯綮者；或履踐嚴明，而臨終特異者；述之，而系之以評。以所得爲先後，不以古今爲銓次。是篇，雖僅二萬餘言，而佛祖爲人之苦心，亦于此可概見。每一展卷，令人慧目肅清，智證潔白；是病、是藥、是正、是邪、一一瞭然，如指諸掌；然後知佛祖之言，示人的而陶鑄深也（序）。

—道霈禪師諸著述竟。

## 一五○、 壽昌見如元謐禪師語録

一卷。卍續藏第一二五册（四六—五四）。門人道璞集。

師諱元謐，字見如，一字閴然。建昌南城胡氏子。生于萬曆七年己卯（一五七九）。禮金山鎧法師祝髮。爲壽昌經法嗣。住壽昌二十餘年。順治六年己丑（一六四九）示寂。世壽七十一。法臘五十。

洞下未詳法嗣—

## 一五一、 文穆念禪師語録

五卷。中華藏第二輯線裝第一四四册。門人真慧等編次。

文穆，師之號也，具名不詳。南楚祁陽（湖南省）蔣氏子。生于明·崇禎六年癸酉（一六三三）六月二十三日巳時。年十二，於本邑紫雲菴，禮復之長老薙髮。順治十年癸巳，辭師行脚，徧遊講肆。甲午，入衡州（湖南省）岐山仁瑞寺，參嬾放智禪師，依之。於順治十五年戊戌，嬾放禪師授與拄杖，與呆也遯雲同日受囑。後住信陽州（河南省）法幢山雙林寺；歷住丹霞、雲巖。康熙十六年丁巳（一六七七），囘雙林寺，十二月十三日示寂，世壽四十五。

- 〔卷一〕 法幢山雙林寺語。
- 〔卷二〕 住鄧州丹霞山僊霞寺語。
- 〔卷三〕 再住雙林寺語。
- 〔卷四〕 住汝州伏牛山雲巖寺語、機緣。
- 〔卷五〕 頌古、行實。

—嬾放智，未見録，未詳所嗣，唯知是洞宗，故列入洞下未詳法嗣。

## 一五二、 宗門玄鑑圖

一卷。卍續藏第一一二册（四六五—四七三）。明·沙門虚一撰。

直指單傳，初無委曲，五宗不傳之妙，誰敢擧揚？後來法久成弊，生出異端，故五家依門傍户者，或設爲五位君臣、四種料揀、三關九帶、十智同真；門庭各立，互相提唱。雖則一期建立，詎知後代兒孫，一箇箇墮在參天荊棘中，枝上牽枝，蔓中引蔓。山野自愧不能地一聲，爲佛祖忠臣，盡焚窠臼；今反將七百陳爛葛藤，新飜一遍，畫蛇添足，難逃明眼人前白日見鬼矣！（序）

普賢門、文殊門、觀音門、以理因向門、順實依伍門、法體自然門、密應藏鋒門、事門理對門、寄事標玄門、理絶詮事門、順止歸實門、全機盡法門、又三格門、三玄論、四大式論、八棒論、五句論、八大勢論、洞山五位圖、慈明五位頌、大陽三句圖、王子五位圖、洞山偏正五位圓相、洞山偏正五位圖、仰山九十六種圓相圖、圓收六門、曹洞宗旨、洞山五位投子清和尚序、洞山五位頌、卧龍山雲庵老人評唱五位王子圖頌、潙仰宗、臨濟宗、雲門宗、法眼宗、五宗、四與麽。

著者虚一，字方覺。知是洞宗，未詳所嗣。此書，於萬曆三十五年（一六○七）序刊。

# 五、 臨濟宗

臨濟宗：臨濟義玄下，興化存奬—南院慧顒—風穴延沼—首山省念—汾陽善昭—石霜楚圓，次第相承。

楚圓禪師，住石霜山崇勝寺行化，其門下，黄龍慧南、楊岐方會，最著。南禪師，於宋·景祐三年（一○三六）住南昌黄龍山，大樹法幢，法席頗盛。其下出黄龍祖心、東林常聰、寶峯克文等；門葉繁茂，遂成黄龍一派。

臨濟法系：

| 臨濟義玄 | 興化存奬 | 南院慧顒 | 風穴延沼 | 首山省念 | 石門藴聰 | 龍華齊岳 | 西余浄端 |
| -------- | -------- | -------- | -------- | -------- | -------- | -------- | -------- |
|          |          |          |          |          |          | 翠峰月   |          |
|          |          |          |          |          |          | 李遵勗   |          |
|          |          |          |          |          | 三交智嵩 |          |          |
|          |          |          |          |          | 葉縣歸省 |          |          |
|          |          |          |          |          | 神鼎洪諲 |          |          |
|          |          |          |          |          | 汾陽善昭 | 石霜楚圓 | 道吾悟真 |
|          |          |          |          |          |          | 瑯琊慧覺 | 黄龍慧南 |
|          |          |          |          |          |          | 法華全擧 | 楊岐方會 |
|          |          |          |          |          |          | 大愚守芝 | 雲峰文悦 |

興化存奬禪師語録，見古尊宿語録卷五末段，約二千餘字而已。

南院慧顒禪師，有録：汝州南院禪師語要，一卷。見古尊宿語録卷七。

風穴延沼禪師，風穴禪師語録，一卷。亦在古尊宿語録卷七。以上二録，合爲一卷。

首山省念禪師，汝州首山念和尚語録，一卷。見古尊宿語録卷八。首山法嗣中，有語録，見於古尊宿語録中者，有五位：石門聰、承天嵩、葉縣省、神鼎諲、汾陽善昭。

石門山慈照禪師鳳巖集，一卷。古録卷九。

並州承天院三交智嵩禪師語録，一卷。古録卷十。

汝州葉縣廣教省禪師語録，一卷。古録卷二十三。

潭州神鼎第一代諲禪師語録，一卷。古録卷二十四。

汾陽昭禪師語録，一卷。古録卷十前半。

首山念法嗣石門山谷隱藴聰下，出龍華齊岳、翠峰月。岳下，出吴山浄端（據續燈録，嗣岳；但據語録則謂嗣翠峰。）

有録—

## 一五三、 吴山浄端禪師語録（内題湖州吴山端禪師語録）

二卷。卍續藏第一二六册（二四五—二五九）。法孫師皎重編。

師諱浄端，字明表。俗姓丘。吴興歸安人。始見弄師子者，發明心要，則以綵帛像其皮，時時著之，因以爲號—端師子。住西余山，嗣姑蘇翠峯月禪師（據續燈謂嗣龍華齊岳）。……端高自稱譽，吐語奇怪，逸人也。病牙久不愈，謂衆曰：明日遷化去。衆以爲戲語，請説偈。端索筆大書曰：

端師子太慵懶 未死牙齒先壞爛 二時伴衆赴堂 粥飯都趕不辦

如今得死是便宜 長眠百事皆不管 第一不著看官 第二不著喫粥飯

五更遂化。閲世七十二。東吴祠之，以爲散聖。

師觀浮生富貴貧賤皆屬幻空，而人不悟，遂作十空警世。

—兹録五首：

&nbsp;&nbsp;&nbsp;&nbsp;人生難滿百 &nbsp;&nbsp;&nbsp;&nbsp;華無十日紅 

&nbsp;&nbsp;&nbsp;&nbsp;有錢不布施 &nbsp;&nbsp;&nbsp;&nbsp;死了一場空

&nbsp;&nbsp;&nbsp;&nbsp;衣食皆前定 &nbsp;&nbsp;&nbsp;&nbsp;隨緣任命終 

&nbsp;&nbsp;&nbsp;&nbsp;假饒彊討得 &nbsp;&nbsp;&nbsp;&nbsp;横死一場空

&nbsp;&nbsp;&nbsp;&nbsp;錢多轉不足 &nbsp;&nbsp;&nbsp;&nbsp;餘剩尚言窮 

&nbsp;&nbsp;&nbsp;&nbsp;莫教時運退 &nbsp;&nbsp;&nbsp;&nbsp;懊惱一場空

&nbsp;&nbsp;&nbsp;&nbsp;骨肉權相聚 &nbsp;&nbsp;&nbsp;&nbsp;妻兒防命終 

&nbsp;&nbsp;&nbsp;&nbsp;無常一旦至 &nbsp;&nbsp;&nbsp;&nbsp;離别一場空

&nbsp;&nbsp;&nbsp;&nbsp;富貴多豐足 &nbsp;&nbsp;&nbsp;&nbsp;前緣所種功 

&nbsp;&nbsp;&nbsp;&nbsp;今生不修福 &nbsp;&nbsp;&nbsp;&nbsp;後世一場空

—此師多奇語，有點濟公味。

## 一五四、 天聖廣燈録

三十卷。卍續藏第一三五册（二九八—四五一）。宋·李遵勗編。（此録成於宋·景祐三年。一○三六）

從釋迦世尊，初祖迦葉，至二十八祖菩提達磨來東土，至六祖慧能大師，南嶽下，至第九世，青原下，至十一世。

法系：首山念—石門聰—李遵勗。

## 一五五、 汾陽無德（善昭）禪師語録

三卷。大藏第四十七册（五九五—六二九），卍續藏第一二○册（四二—八○）。石霜楚圓禪師集。

上中二卷，語録。下卷，偈頌詩歌。却無傳記。

勸世：

&nbsp;&nbsp;&nbsp;&nbsp;近見多人説是非 &nbsp;&nbsp;&nbsp;&nbsp;不能緘口道相依 

&nbsp;&nbsp;&nbsp;&nbsp;言他短處君還短 &nbsp;&nbsp;&nbsp;&nbsp;長短誰人自得知

&nbsp;&nbsp;&nbsp;&nbsp;聖凡邪正自須知 &nbsp;&nbsp;&nbsp;&nbsp;莫管他人是與非 

&nbsp;&nbsp;&nbsp;&nbsp;今古幾能窮妙盡 &nbsp;&nbsp;&nbsp;&nbsp;妄隨塵境走如痴

&nbsp;&nbsp;&nbsp;&nbsp;争人競我幾時休 &nbsp;&nbsp;&nbsp;&nbsp;不覺春光已變秋 

&nbsp;&nbsp;&nbsp;&nbsp;葉落鴈歸霜漸冷 &nbsp;&nbsp;&nbsp;&nbsp;布衣草履更何求

汾陽法嗣，有録，見於古尊宿語録者，有四：瑯琊覺、大愚芝、法華擧、慈明圓。

滁州瑯琊山覺和尚語録，一卷。元聚集。古録卷四十六。

筠州大愚芝和尚語録，一卷。古録卷二十五。

舒州法華山擧和尚語要，一卷。古録卷二十六。

石霜山楚圓慈明禪師語録，一卷，古尊宿語録卷十一。又—

## 一五六、 石霜楚圓慈明禪師語録

一卷。卍續藏第一二○册（八一—九三）。黄龍慧南重編。

師住南源山語録、住道吾山語録。

上堂云：藥多病甚，網細魚稠。下座。

住石霜山崇勝禪院語録。

住南嶽山福嚴禪院語録，住興化禪院語録，偈頌。

大愚守芝座下出雲峯文悦，古尊宿語録中，有：雲峰悦禪師初住翠巖語録，二卷。見古録卷四十、 四十一。門人齊曉編。

慈明座下法嗣，有：

道吾悟真禪師。古尊宿語録卷十九中，有：潭州道吾悟真禪師語要。約三千餘字。上堂、勘辨、偈頌—潙山水牯牛，杖林山下竹筋鞭，北斗藏身，百丈野狐，庭前栢子，靈雲桃花，麻三斤，興化問雲居何必話，前三三後三三，僧請益三妙三訣師以頌示之。

黄龍慧南禪師，信州章氏子。初依泐潭澄，分座接物；後詣慈明，遂造其室。明問：「那裏是『趙州勘破臺山婆子』處？」師不能答。次日又詣，明詬罵不已。師曰：「罵豈慈悲法施耶？」明曰：「你作罵會麽？」師於言下大悟。後開法於同安；遷黄檗、歸宗；最後住黄龍山。室中常設三問：人人盡有生緣，上座生緣在何處？復伸手曰：我手何似佛手？復垂脚曰：我脚何似驢脚？鮮有契其旨者。宋·熙寧二年（一○六九）三月十七日，端坐示寂。壽六十八。詳見續燈録卷七。語録一卷：

## 一五七、 黄龍慧南禪師語録

一卷。大藏第四十七册（六二九—六四○），卍續藏第一二○册（九四—一○五）。

住同安崇勝院語録、遷住歸宗語録、筠州黄檗山法語、黄龍山語録、偈頌。

語録續補—日僧東晙輯。

三關—師自頌：

&nbsp;&nbsp;&nbsp;&nbsp;生緣有語人皆識 &nbsp;&nbsp;&nbsp;&nbsp;水母何曾離得鰕 

&nbsp;&nbsp;&nbsp;&nbsp;但見日頭東畔上 &nbsp;&nbsp;&nbsp;&nbsp;誰能更喫趙州茶

&nbsp;&nbsp;&nbsp;&nbsp;我手佛手兼擧 &nbsp;&nbsp;&nbsp;&nbsp;禪人直下薦取 

&nbsp;&nbsp;&nbsp;&nbsp;不動干戈道出 &nbsp;&nbsp;&nbsp;&nbsp;當處超佛越祖

&nbsp;&nbsp;&nbsp;&nbsp;我脚驢脚並行 &nbsp;&nbsp;&nbsp;&nbsp;步步踏著無生 

&nbsp;&nbsp;&nbsp;&nbsp;會得雲收日卷 &nbsp;&nbsp;&nbsp;&nbsp;方知此道縱横

黄龍法系： —示語録或語要見古尊宿語録

| 黄龍慧南 | 晦堂祖心 | 死心悟新 | 禾山慧方 |          |          |          |          |                  |
| -------- | -------- | -------- | -------- | -------- | -------- | -------- | -------- | ---------------- |
|          |          | 草堂善清 | 雪峰慧空 |          |          |          |          |                  |
|          |          | 靈源惟清 | 長靈守卓 | 無示介諶 | 心聞曇賁 | 雪菴從瑾 | 虚菴懷敞 | 明菴榮西（日僧） |
|          | 寶峯克文 | 覺範慧洪 |          |          |          |          |          |                  |
|          |          | 湛堂文準 | 雲巖天游 | 塗毒智策 | 古月道融 |          |          |                  |



## 一五八、 黄龍晦堂心和尚語録（外題寶覺祖心禪師語録）

一卷。卍續藏第一二○册（一○八—一二一）。侍者子和録，門人仲介重編。

語録、室中垂問代答、室中擧古、偈頌。

讀信心銘：縱饒窮到底，還是涉風波；自古貧堪笑，一身猶恨多！

答章楚材：從來有病方與藥，妄起還因説有真；妄病若忘真藥盡，洞然明白舊時人。若存明白翻成病，萬法融通始是真；曲直方圓不相到，擬將何法付何人！

—黄龍南、晦堂心行蹟，皆見續傳燈録筆記。

## 一五九、 死心悟新禪師語録（内題黄龍死心新禪師語録）

一卷。卍續藏第一二○册（一二二—一二八）。

住雲巖語録、住翠巖廣化法語、再住雲巖語録、遷住黄龍語録、偈頌。

與方侍者：「念念向本家，本家即心也；念念行吾道，吾道即性也；吾心性無二，佛祖更無也。吾今六十七歲，汝侍吾十四夏。既能徹自心源，一味更無真假。他年人問如何，將此語傳天下。」

贊六祖：六祖當年不丈夫，倩人書壁自塗糊，明明有偈言無物，却愛他家一鉢盂！

死心悟新禪師，廣東曲江人，俗姓黄。慶曆三年（一○四三）二月二十九日生。參晦堂心，得蒙印可。元祐七年（一○九二），出世雲巖。紹聖四年（一○九七）住翠巖。政和初，住黄龍。政和四年（一一一四）十二月十四日示寂，世壽七十二。

## 一六○、 禾山超宗方禪師語録（外題超宗慧方禪師語録）

一卷。卍續藏第一二○册（一二九—一三七）。

住隆慶語録、遷住禾山語録、遷住雲巖語録、偈頌。

百丈野狐：百丈堂前驗野狐 還如水上捺葫蘆 而今到處全機現 便好當場捋虎鬚

諸佛居何國土：千佛靈蹤莫别求 長沙機轉有來由 要知覿體難藏處 黄鶴樓前鸚鵡洲

師諱慧方，號超宗，臨江龔氏子。侍死心十四年。宣和年間，開堂於隆慶寺，又住禾山。建炎三年（一一二九）示寂，世壽五十七。

草堂善清禪師，南雄保昌（廣東省）人，俗姓何。幼年出家。元豐四年（一○八一）試經得度。初參大潙喆，後謁晦堂心而大悟。政和五年（一一一五），出住黄龍；歷住曹山、疎山、及隆興府（江西省）泐潭寺。紹興十二年壬戌（一一四二），示寂於泐潭。火後，睛、舌，堅浄如故；舍利明瑩，大如珠顆。世壽八十六。語要一卷，見續古尊宿語要（卍續一一八）。法嗣有雪峰慧空等。

## 一六一、 雪峯東山慧空和尚語録

一卷。卍續藏第一二○册（一三七—一五三）。門人慧弼編。

語録：上堂、秉炬、法語、拈古、頌古、真贊、偈語。

福州雪峯東山慧空禪師，本郡人，族陳氏。十四圓頂。出嶺、偕妙喜，同參圓悟于雲居，已而復道聚雲門菴。及禮六祖歸，抵疎山，參侍草堂，日臻玄奥，服勤有年。入閩久之，紹興癸酉，開法雪峯，徇緣一載，退歸東菴。戊寅示寂。壽六十三，臘四十八。

靈源惟清禪師，字覺天，號靈源叟。南昌（江西省）武寧人，俗姓陳。晦堂法嗣。住舒州（安徽省）太平禪院，黄龍山崇恩寺。以疾，居照默堂十五年。政和七年（一一一七）示寂。壽不詳。法嗣有長靈守卓等。

## 一六二、 長靈守卓和尚語録

一卷。卍續藏第一二○册（一五四—一六八）。沙門介諶編。

住甘露禪院、住資福禪院、垂語百則、偈頌、行狀。

和尚諱守卓。生莊氏。泉南人。弱冠遊京師，肄業天清寺，試大經得度。初近清雅禪師。次抵姑蘇定慧，從遵式禪師，通華嚴。後入靈源清禪師之室，得蒙印可。隨侍十載。佛鑑懃禪師請居第一座。太守孫公請住甘露，大振宗風。次遷資福、天寧。面目嚴冷，諸方目爲「卓鐵面」。初移太平長靈室，因以長靈稱之。宣和五年（一一二三）十月二十五日上堂，和雲門臘月一曲，因激切勸誡學者。至二十七日，辭衆安坐而化。閲世五十有九，坐三十有二夏。後五日闍維，獲五色舍利。法嗣有無示介諶等。

介諶禪師，號無示，永嘉張氏子。得法後，住育王山。紹興十八年（一一四八）示寂，世壽六十九。語要一卷，收于續古尊宿語要。法嗣有心聞賁等。

心聞曇賁禪師，永嘉人，無示諶法嗣。語要一卷，見續古尊宿語要。法嗣有雪菴從瑾等。

雪菴從瑾禪師，頌古一卷：

一六三、 雪菴從瑾禪師頌古

一卷。卍續藏第一二○册（一六八—一七○）。

女子出定、入城出城、見不能及、門前刹竿、師子尊者、達摩見武帝、隻履西歸、二祖安心、衣鉢誰得、三唤侍者、馬祖云、百丈曰、南泉曰、夾山曰、盤山告衆、魯祖面壁、藥山石頭、株花如夢、甘贄設粥、平常心、趙州曰、趙州行脚、秘魔木叉、祇林降魔、臨濟陞堂、趙州問大同、興化問答、興化喝、巖頭、涅槃門、雲門上堂、禾山打鼓、生死事大、黄龍三關、倩女離魂。

師諱從瑾，號雪菴，永嘉楠溪鄭氏子。臺州瑞巖謁心聞，依住三年，聞遷温州江心，爲維那，乃獲印可。初住儀貞（江蘇省）靈巖寺，後住天童。慶元六年（一二○○）七月廿三日示寂，世壽八十四。法嗣有虚菴懷敞等。（五燈會元續略一，誤作天童如浄法嗣；繼燈録一、五燈全書三○、與續略同；五燈嚴統亦然，但不列章次。）

虚菴懷敞禪師，雪菴法嗣。住天台山萬年寺。淳熙十四年（一一八七），日僧榮西來參。十六年，住天童，榮西隨侍，紹熙二年（一一九一）印可。

日僧榮西禪師，字明菴，日本備中人。一一六八年入宋，請天台章疏三十餘部囘國。一一八五年，再入宋，留宋五年，依天台山虚菴敞學臨濟禪，得法後，即於一一九一年七月囘國，大闡臨濟宗風。

一二一五年七月五日示寂，世壽七十五。著有喫茶養生記，興禪護國論等。

## 一六四、 興禪護國論

三卷。頻伽藏霜函七，大藏第八十册（一—一七）。論分十門：令法久住，鎮護國家，世人決疑，古德誠證，宗派血脈，典據增信，大綱勸參，建立支目，大國説話，向發願。後附宋佛海禪師未來記（即預言），三百餘字。

## 一六五、 雲庵真浄禪師語録

六卷。中華藏第二輯線裝第九十六册。福深録。

序—宋·守忠書、序—宋·蘇轍述、請疏—宋·王安石撰、請疏—宋·王安禮撰。

住筠州聖壽語録、住洞山語録、住金陵報寧語録、住盧山歸宗語録、住寶峯禪院語録、偈頌、後序、附録、行狀、祭文、重修雲庵塔、雲庵真讚、題雲菴手帖、跋山谷雲菴贊、雲菴生辰、雲菴塔有雙桐作此寄因姪。

師諱克文。黄龍南禪師之的嗣。陝府閿鄉鄭氏子。崇寧元年（一一○二）十月示疾，十六日中夜，沐浴更衣，趺坐，衆請説法，笑曰：今年七十八，四大相離别，火風既分散，臨行休更説。遺戒弟子，皆宗門大事，不及其私。言畢而殁。壽七十八，臘五十二。

古尊宿語録卷四十二至四十五，寶峰雲菴真浄禪師語録，共四卷。法深録。

雲菴法嗣—慧洪禪師，字覺範。雖無語録，但著述頗多，現存藏中者，有：林間録、林間録後集、禪林僧寶傳、智證傳、臨濟宗旨、石門文字禪。