

| 大章書 | 大千潤 | 慈舟念 | 湛然圓澄 | 廩山忠 | 壽昌經 | 石雨明方 | 象田即念 | 大休珠   |          |        |
| ------ | ------ | ------ | -------- | ------ | ------ | -------- | -------- | -------- | -------- | ------ |
|        |        |        |          |        |        |          | 遠門浄柱 |          |          |        |
|        |        |        |          |        |        |          | 位中浄符 |          |          |        |
|        |        |        |          |        |        | 麥浪明懷 |          |          |          |        |
|        |        |        |          |        |        | 愚菴明盂 | 雲溪浄挺 |          |          |        |
|        |        |        |          |        |        |          | 蔗菴浄範 |          |          |        |
|        |        |        |          |        |        |          | 草峯憲   |          |          |        |
|        |        |        |          |        |        | 瑞白明雪 | 元潔浄瑩 | 頻吉智祥 |          |        |
|        |        |        |          |        |        |          | 百愚浄斯 | 寒松智操 |          |        |
|        |        |        |          |        |        |          | 雲淙浄訥 |          |          |        |
|        |        |        |          |        |        |          | 眠石浄藴 | 櫻寧静   |          |        |
|        |        |        |          |        |        |          | 石鼓浄滋 | 覺華竹浪 | 栢山德楷 |        |
|        |        |        |          |        |        |          | 邃谷浄源 | 嶷山智符 | 逕庭德宗 | 别牧純 |

## 九九、 湛然圓澄禪師語録（内題會稽雲門湛然澄禪師語録）

八卷。卍續藏第一二六册（八七—一五八）。門人明凡録。丁元北、祁駿佳編。

上堂、提語、小參、晚參、普説、茶話、頌古、問答、請示、書問、佛事、讚、記、銘、序、跋、疏、引、偈、詩、詞、歌、塔銘、行狀。

師諱圓澄，字湛然，别號散木道人，會稽夏氏子。生於明·嘉靖辛酉（一五五七）八月五日。初參玉峯，作圊頭。年二十，於天荒山，依妙峯出家，受具於雲棲。萬曆十九年（一五九一），於慈舟念禪師座下，發明大事，而嗣其法。師凡八主大刹，獨於顯聖、徑山、湖之道場，衆盈八千。説法三十年。中興洞宗。天啓六年丙寅（一六二六）臘月四日示寂。壽六十六。臘四十三。著有宗門或問，慨古録等。

## 一○○、 雲門顯聖寺散木禪師宗門或問（外題湛然禪師宗門或問）

一卷。卍續同上（一五九—一七五）。

卍續將此或問附於語録之後，不另立目。

乙未（萬曆二三年。一五九五）四月念日，有客過訪，縱譚，樂甚，不覺話及宗門中事。柳湞、朱嘉謨二居士，集以成帙。有五十一問答。又補遺五問答。

## 一○一、 慨古録

一卷。卍續藏第一一四册（三六三—三七二）。明·湛然圓澄禪師—無名叟著。

丁未季，夏之望，無名叟喟然而嘆。二三子問云：和尚何嘆？曰：去古日遠，叢林之規掃地盡矣！佛日將沉，僧寶殆滅；吾懼三武之禍，且起於今日也。能無嘆乎？二三子曰：敢問其略。無名叟曰：坐，吾語汝。……

古來十八家判教門人，各擅己宗，皆有悟入，所以諍論有不已者。今之講師，無經不講；求其悟入，恐或未然。

古時叢林，間有尊宿自遠方來，必排香迎請，擊鼓升堂，懇求法要。近來諸方，爲住持者，恐彼師勝我；學者不敢自專，如此風規，絶世不聞矣。嗚呼！

古之出家者，必曰：五夏以前，習學律儀；五夏以後，方乃聽教參訪；自優婆塞，而後沙彌，而後比丘，而後菩薩；非徒有名而已，階級次第，皆由學問以分其後先。今也，纔出家來，便以剃頭受菩薩戒，謂之直受；門風大體，全然未諳，不二三年，稱善知識；遞相聾瞽，大可悲夫！

## 一○二、 石雨禪師法檀

二十卷。中華藏第二輯線裝第一○五册。嗣法小師浄柱編。

師諱明方，字石雨。出禾之嘉善陳氏望族。明·萬曆癸巳（一五九三）正月廿九日午時生。稍長，入塾，所誦習，即了大義，不屑句讀，亦不慕儒冠。二九，諧伉儷，則曰：從父所制，匪我私存也。父遊雙塔，師隨之行，見緇衣攸敘，宛然三代禮樂，計決出家，既又曰：老父在，未可奉身而去也。迨父捐館，營窀穸已，母令依法相西築宗禪師薙染，相傳甲寅孟秋之朔云。嗣是，恒與静安老宿專修浄土。一日，念佛，忽擿魚子，笑曰：不特西方可生，東方亦可生矣。静曰：莫艸艸，未是汝到家處。……後謁湛然澄禪師，嗣爲洞宗三十三代。……戊子正月初八申時坐脱。世壽五十六，僧臘三十五。（戊子，清世祖順治五年也。公元一六四八。）

住天華、顯聖、光孝、長慶、雪峰、靈山、普明、靈峰、悟空、廣福、浄慧、象田、蘭芎山等寺語録、普説、示衆、問答機緣、頌古、贊、法語、詩偈、序、記、銘、跋、疏、書問、佛事、祭文、雜著、行狀（浄柱撰）。

## 一○三、 象田即念禪師語録

四卷。中華藏第二輯線裝第一○五册。書記浄痴録，門人本致輯。

前有斷拂老人（即石雨）序。崇禎甲申，盧鴻業題序。

小參（崇禎乙卯冬結制）、示衆、秉拂、示做工夫要語、頌古、問答、機緣、雜著、室中漫言、山居詩、關居詩、雜咏。

師諱浄現。缺傳記，行實不詳。

—據五燈全書卷一○九：師嗣石雨方。

## 一○四、 大休珠禪師語録

十二卷。中華藏第二輯線裝第一○六册。侍者廣熙等録。

示應元長老：

&nbsp;&nbsp;&nbsp;&nbsp;六十年來老比丘 &nbsp;&nbsp;&nbsp;&nbsp;形容幸與我同流 

&nbsp;&nbsp;&nbsp;&nbsp;山門體段須謹慎 &nbsp;&nbsp;&nbsp;&nbsp;仔細而今多事秋

示僧官道生：

&nbsp;&nbsp;&nbsp;&nbsp;僧中宰相俗中僧 &nbsp;&nbsp;&nbsp;&nbsp;二諦融通悟未曾 

&nbsp;&nbsp;&nbsp;&nbsp;顧問也無三昧法 &nbsp;&nbsp;&nbsp;&nbsp;腰間不墜愧盧能

師生於揚州府泰州華家莊，家遭囘禄，移居柯家堡。父周公南津，早喪。母紀氏。因家務牽纒，不習儒業。十五畢婚。廿二，妻自縊。是冬出家於清浄菴，越門和尚爲剃度師，即崇禎九年丙子（一六三六）。和尚命師爲火頭，三月後，爲侍者。越老待人甚嚴，日不許蹔刻坐，夜不許伸足卧，目不許邪視，咳不許大聲，夜則以縧縛足而睡，日則拱立端莊。如是一年，越老長往。丁丑往天童受具，參密老，時朝宗爲西堂。辛巳冬，參象田老人，得大徹，嗣其法。順治十一年甲午（一六五四）受請，住曹溪南華寺。

遠門浄柱禪師，撰「五燈會元續略」。

## 一○五、 五燈會元續略

卷首目録，續略八卷。卍續藏第一三八册（四一七—五一三）。明·沙門浄柱輯。

杭州龍唐遠門浄柱禪師，閩之龍溪陳氏子。母夢雙龍遶榻而生。性不喜俗，躭心内典。禮碧巖賦薙染，樵雲常處受具。因讀五燈，見宋元明以來諸祖機緣事跡，漫無所考，焚香誓曰：某若發明大事，當續此書！初謁圓通盛，深蒙激勵；次參午星烱，有省；後謁寶壽方，深得要旨。順治甲午（一六五四）冬，臘月十三日坐脱。壽五十四，夏二十二。（嗣石雨方—寶壽方即石雨方）。

曹洞宗，青原下，起自十五世，至三十六世。

臨濟宗，南嶽下，起自十六世，至三十四世。

—五燈會元，二十卷。宋·大川普濟禪師集。見後臨濟宗：大慧杲—佛照光—浙翁琰—大川普濟。

杭州白巖位中浄符禪師，氏族不詳。正源略集卷七云：師説法近三十年，每念宗風訛舛，遂不顧避忌，翻刻「人天眼目考」，著「祖燈大統」，及「拈古彙集」、「頌古摘珠」，並偶言諸書若干卷行世。今卍續中，有下列二書（師嗣石雨方）。

## 一○六、 宗門拈古彙集

四十五卷。卍續藏第一一五册（二五七—五二二）。清·廬陵沙門浄符集。

迺宋·得建谿集之於前，元·古林續之於後，曰：宗門統要。其寬緩採擇，各有指歸，讀者不啻登妙峰之巔，胸空天海，不自知其爲高且遠。……是書，即爲吾宗之一大成。符不敏，廼取宋元迄今諸宗匠，足以開鑿人天眼目者，皆採而續之，計四十五卷，題曰：宗門拈古彙集。（序）

## 一○七、 法門鋤宄

一卷。卍續藏第一四七册（三四二—三五○）。清·浄符著。（爲闢晦山顯之天王碑而作。見濟下水鑑條）

謂天皇道悟嗣石頭，雲門、法眼是青原下。

附：「五家辨正」，日僧養存述。「五派一滴圖」，日僧一東著。

虎關五家辨，謂藥山亦出馬祖座下，則五宗全出南岳矣！（此二附，是卍續附，非法門鋤宄附也。）

麥浪懷禪師，嗣湛然澄，著宗門設難—

## 一○八、 雲門麥浪懷禪師宗門設難

一卷。卍續藏第一二七册（五○一—五○七）。許元釗録。

或謂：初祖西來，直指人心見性成佛，掃除觀行，不立文字；參禪一句，已是贅疣；云何曹洞、臨濟諸師，更立三玄、三要、五位、三關，如是等，豈不悖初祖西來之意耶？

答釋如文。

## 一○九、 三宜盂禪師語録

十一卷。中華藏第二輯線裝第一○五册。門人浄範編。

師錢塘丁氏子。諱明盂，字三宜。晚築室西湖，自以爲愚，復號愚菴。十四，受五戒於雲棲蓮大師。二十出家，二十三薙髮。歷參憨山、雪嶠、南明諸老。得法於湛然澄禪師，時方二十五。康熙乙巳（一六六五）孟冬十一日遷化。世壽六十七，臘四十六。嗣法弟子，有：雲溪浄挺、蔗菴浄範等。

## 一一○、 雲溪俍亭挺禪師語録

十八卷。中華藏第二輯線裝第一三二册。侍者智淙、智沇編録。

序、上堂、小參、茶話、示衆、普説、佛事、問答、勘辯、開示、擧古、拈古、頌古、外述、書問、序記、愚庵先老和尚行實、誌銘、疏、引、行脚。

師名浄挺。得法於愚庵，爲洞下三十四世。除語録外，著有「閲經十二種」：華嚴經頌、梵網戒光、楞伽心印、維摩饒舌、圓覺連珠、楞嚴答問、藥師燈燄、彌陀舌相、金剛三昧（前附隨説），金剛别傳、心經句義、法華懸談、涅槃末後句，見卍續藏第五十九册，中華藏第二輯線裝第一三三册。又、「學佛考訓」十卷，「漆園指通」三卷。皆見中華藏第二輯線裝第一三三册。

## 一一一、 蔗菴範禪師語録

三十卷。中華藏第二輯線裝第一四四册。侍者智璋録。

師姑蘇吴江人。族姓嵇。名浄範，字爲則，别號蔗菴。十五出家，十八剃髮。二十聽雪航法師講唯識論，如嚼木屑。趨弁山，參久默音和尚，時崇禎己卯五月。二十一，受具於姑蘇瑞光，獲謁朝宗和尚。二十三上徑山見雪嶠大師。二十四，往雲門參愚菴老人。二十五參天童。二十六，返雲門掌記室。三十，當己丑十二月八日，老人授以洞上法印，爲洞山二十九世。（從洞山至師，師爲第二十九世）。四十六，愚菴老人示寂，請平陽弘覺禪師主後事。師自癸未冬親近老人，至乙巳冬，計二十三年。甲寅，師五十五，書自敘。

順治戊戌，住檇李古資聖寺。康熙癸卯住雲門顯聖寺、康熙丙午住會稽曹山護生院、康熙戊申住嘉興東塔廣福寺、康熙庚戌住越州東關天華寺。

示衆、小參、垂問、勘辨問答機緣、拈古、頌古、一花五葉圖像贊、佛菩薩贊、古今尊宿贊、愚菴老和尚贊、禪人請自贊、佛祖源流頌、佛事、雜著、考定宗本説、自敘。

草峯憲禪師，據其語録，嗣愚菴盂。

## 一一二、 艸峯憲禪師語録

十卷。中華藏第二輯線裝第一三三册。門人智質、智原同編。

康熙壬子住檇李資聖寺語録、康熙丙辰住前溪古齊昌寺語録、康熙辛酉住東山妙覺院、康熙二十九年住觀音院、住雲門顯聖寺。拈古、佛事、真贊、雜著。

## 一一三、 入就瑞白禪師語録

十八卷。中華藏第二輯線裝第一○四册。門人寂藴編。

師諱明雪，字瑞白，入就，别號也。桐城楊氏子。二十，雙親葬訖，出家九華。聞宗門下事，詣越參雲門湛然禪師，得入室。……師生於萬曆甲申十一月二十六日戌時。寂於崇禎辛巳（一六四一）三月十九日午時。世壽五十八，坐夏三十八。

嗣法者：元潔瑩、百愚斯、雲淙訥、眠石藴、石鼓滋、邃谷源等。

## 一一四、 元潔瑩禪師語録

十卷。中華藏第二輯線裝第一五五册。門人智祥編。

師諱浄瑩，字元潔。雅慕陳蒲鞵之爲人，故别號睦堂。弁山瑞白雪禪師之嫡嗣。維揚江都莊氏子。十七出家，二十三圓具。師生於明·萬曆壬子三月十七日子時，康熙壬子（一六七二），又七月二十四日丑時寂。世壽六十一。

## 一一五、 頻吉祥禪師語録

十五卷。中華藏同上。門人德能等編。

師名智祥。元潔瑩禪師之門人。

## 一一六、 百愚斯禪師語録

二十卷。中華藏第二輯線裝第一四三册。門人智操、智湛編次。

師諱浄斯，號百愚。南陽桐栢谷氏子。生萬曆庚戌（一六一○）。二十一出家，二十二具戒。參瑞白雪老人，聞鐘聲大悟，時四十八歲。後五年，開法於昭慶。乙巳秋示寂。壽七十八，臘五十七。嗣法四十二。

順治丙戌冬，住蘇州嘉定昭慶寺，隆福、龍華、能仁、顯聖、佛日、善權、善慶等寺語。

示衆、小參、晚參、普説、拈古、頌古、源流頌、經旨頌、機緣、問答、垂問、垂代、法語、題讚、書復、雜著、佛事、塔銘。

### 後附：百愚禪師蔓堂集，四卷。

方拱乾序、歌、五言古詩、七言古詩、五言律詩、七言律詩、十僧咏、五言絶句、六言絶句。

十僧者：山僧、禪僧、講僧、詩僧、老僧、病僧、孤僧、遊僧、貧僧、懶僧。（我愛「講僧咏」，思録之，紙已盡，只好録進腦裏去！）

## 一一七、 寒松操禪師語録

二十卷。中華藏第二輯線裝第一四七册。門人德昊編録。

師諱智操，號寒松，别號隱翁。桐城嚴氏子。天啓丙寅年八月十八日生。以寇亂，師之父被執，母溺殉節，師潛桑得免。誓願爲僧。癸未，年十八，出家。二十二圓具。徧參二十餘位善知識，後參青龍百和尚，大徹。時順治己丑臘月。

順治庚子春，住松江青龍隆福寺；康熙辛亥春，住常州國山善權寺、住安慶白雲山香爐寺、住安慶寶嚴山雲際寺、康熙癸丑住常州荊谿安樂禪院，康熙戊午在洞山禮菴受請，住湖州弁山龍華寺，座元寮秉拂語録。

機緣問答、普説、拈頌古、源流宗旨頌、佛事、筆語、題贊、雜著、自序、方外英華、九峰艸、拈來艸。

## 一一八、 寶鏡三昧原宗辨謬説

一卷。卍續藏第一一一册（一四○—一四二）。清·洞下衡南大義山沙門浄訥述。

雲淙浄衲禪師，衡州安仁王氏子。幼失怙恃，因入寺，觀大佛相好，感悟出家。謁瑞白雪禪師於崆峒，嗣其法。康熙癸丑（一六七三）四月二十三日示寂。壽六十四。

説寶鏡三昧原義，破諸謬説—主張雲巖、洞山、曹山、石霜等説、破斥覺範、大慧等説。

## 一一九、 寶鏡三昧本義

一卷。卍續藏第一一一册（一三四—一三九）。清·荊溪釋行策述。

寶鏡三昧者，洞山親印於雲巖，而密授曹山者也。如離六爻，偏正囘互數語，爲一篇之樞紐。作六種圖以釋之。謂「人天眼目」載五家宗旨，而洞宗譌舛滋多，故爲辨之。作者所嗣及行跡皆不詳，且附此。

## 一二○、 櫻寧静禪師語録

六卷。中華藏第二輯線裝第一三一册。門人德亮編，書記德峩録。

順治庚寅歲，受請住蕺山戒珠寺。上堂、小參。

吴江喻指菴上堂、茶話、黎川羅漢寺上堂。

眠牛山結制小參、示衆、拈古、頌古、機緣、法語、佛事、贊、和中峯國師樂隱詞、偈、碑記。

續答三峰曹洞十六問。

序云：櫻寧大師，受法於曹洞宗源印。……

> —據續答三峰十六問緣起，有「我雲門澄祖翁」句，又云：「惟護國藴和尚，僻處窮巖，聞其大得洞上奥旨，因而走參所未盡者，一朝入室，水乳相投，頓絶向往之疑，敢不深心仰止！于是並偕臯亭具宗謨兄，共續其法，旨壬午仲春也。」

天台護國眠石浄藴禪師，嗣瑞白雪。

## 一二一、 山西栢山楷禪師語録

五卷。中華藏第二輯線裝第一五六册。門人行悟等編。

師諱德楷，字栢山。維揚泰興莊氏子。九歲時，兄姊子侄皆相繼去世。而十一歲，復遭父變，家業蕭然，門庭寥落，出塵之志旋萌，無如母老，且力經營，以圖温飼。後以不覺，悮入旁門，輒爲領袖，久之，無得，幡然歸正，遂詣覺華菴，依竹浪和尚參禪，嗣其法。

序：師嗣法覺華竹和尚，去洞山三十一世，乃靈山石鼓老人嫡孫，弁嶽瑞祖之玄孫也。……住荊溪國山善權寺法叔智傳。

康熙壬子住汾陽普通寺、白雲寺、華嚴院。

小參、晚參、示衆、普説、酬示法語、機緣、拈古、頌古、像贊、雜録、佛事、書問。

荊溪靈山衍慶石鼓浄滋禪師，得法於弁山雪。無疾坐逝。塔於衍慶寺之陽（五全一一三）。

## 一二二、 逕庭宗禪師語録

二卷。中華藏第二輯線裝第一五七册。門人行謙等編。

師諱德宗，字逕庭。零陵蔣氏子。出家後，參嶷山禪師，嗣法嶷山，爲洞宗嫡脈。師生於天啓辛酉八月四日，寂於康熙甲子（一六八四）九月七日，世壽六十四，法臘三十五。

後附：疑山握中符禪師塔銘（疑山，逕師之得法師也。録作「嶷」，此作「疑」。）

師諱智符，字握中，别號疑山。楚南零陵人，姓唐。年十三，潛往大定菴禮弘忍師剃落。次年，依無學和尚受戒。參山茨際，邃谷源，丁亥冬，源公以大法付囑之，爲洞宗三十世。康熙戊辰（一六八八）十月寂。師生於天啓乙丑。壽六十三，臘四十五。坐夏三十。

## 一二三、 别牧純禪師語録

一卷。中華藏同上。門人福月等編。

師楚之三浯人。族姓李。崇禎戊寅五月二十日生。十五，宵遁福緣菴，禮弘覺師剃落，時順治乙未。之後，往嶷山秉沙彌戒。己亥臘八圓具。嗣逕庭。

| 壽昌經 | 博山元來 | 雪關智誾 | 鼎湖弘贊 | 慧弓開詗 |
| ------ | -------- | -------- | -------- | -------- |
|        |          | 宗寶道獨 | 天然函昰 | 阿字今無 |
|        |          |          |          | 澹歸今釋 |
|        |          |          | 祖心函可 |          |
|        |          | 雪磵道奉 | 博山粟如 |          |
|        | 晦臺元鏡 | 覺浪道盛 | 方融如璽 |          |
|        |          |          | 觀濤大奇 |          |
|        |          |          | 愚者弘智 |          |
|        | 永覺元賢 | 爲霖道霈 |          |          |
|        | 見如元謐 |          |          |          |

## 一二四、 無明慧經禪師語録

四卷。卍續藏第一二五册（一—三六）。明·元賢重編。

内題「壽昌和尚語録」。

峩峰、寶方、董巖、壽昌語録、拈古、頌古、峩峯問答、讚、偈頌、雜著、塔銘。

師諱慧經，號無明。撫州崇仁裴氏子。初産難，祖父誦金剛經，遂得娩，因名經。二十一，因閲金經，發出塵志，依藴空忠禪師出家。……明·萬曆戊午（一六一八）正月十七日大書「今日分明指示」而逝。壽七十一。

## 一二五、 無異元來禪師廣録（内題無異禪師廣録）

三十五卷。卍續藏第一二五册（五五—二○○）。法孫弘瀚彙編，弘裕同集。

- 〔卷首〕 序五篇。
- 〔卷一—三〕 博山語録。
- 〔卷四、五〕 董巖語録。
- 〔卷六〕 仰山、鼓山語録。
- 〔卷七〕 天界語録、小參、晚參。
- 〔卷八〕 茶話、普説、問答。
- 〔卷九、十〕 拈古。
- 〔卷十一〕 頌古。
- 〔卷十二〕 佛事、佛祖讚、自讚。
- 〔卷十三—十五〕 禪警語、開示偈。
- 〔卷十六—十九〕 開示偈。
- 〔卷二○〕 浄土偈。
- 〔卷二一—二五〕 宗教答響。
- 〔卷二六、二七〕 宗説等錫。
- 〔卷二八—三○〕 書。
- 〔卷三一〕 啓、序。
- 〔卷三二〕 序、引、跋、記、文。
- 〔卷三三〕 文、疏、壽言。
- 〔卷三四〕 輓辭、詩。
- 〔卷三五〕 博山和尚傳、塔銘、録序。

師諱大艤，字無異。舒城人。族姓沙。年十六，矢志出家，禮五臺通法師薙髮受業，修天台止觀。後依壽昌經禪師，二十七歲時，大徹。……臨終示微疾，首座進問：和尚去來自在云何？師大書「歷歷分明」，擲筆趺坐而逝。世壽五十六，法臘四十一。法嗣：雪關、宗寶等。卷十三「禪警語」，見卍續第一一二册（四七三—四八五）。語録集要六卷亦畧，僅載序文。

## 一二六、 博山和尚參禪警語

二卷。卍續藏第一一二册（四七三—四八五）。首座成正集。

〔卷上〕 示初心做工夫警語、評古德垂示警語上。

〔卷下〕 評古德垂示警語下、示疑情發不起警語、示疑情發得起警語、示禪人參公案警語、示參禪偈十首。

「警」乃醒覺之義；或云「驚」也，譬有賊瞰巨室，主人張燈夜坐，堂皇之上，謦欬作聲，賊懼，不能便。……人有生死大患，廼萬刼不醒之長夢，況亦爲賊媒，日刼家寶，不有大覺之雄，痛語警醒，則終身醉夢，了無悟日……博山大師，乘悲願力來，作大醫王，用一味伽陀，徧療狂狷業病，故有示禪病警語五章，直捷簡當，把參禪骨髓中病都説透過，其開示做工夫語，最爲喫緊，真是禪門切要書也……。

