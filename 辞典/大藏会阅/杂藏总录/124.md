## 一二七、 博山無異大師語録集要

六卷。中華藏第二輯線裝第一○七册。首座成正集。

博山、董巖、大仰、鼓山、天界語録。答問、拈古、頌古、贊、禪警語、書、文、序、疏、偈。

## 一二八、 雪關禪師語録

十三卷。中華藏第二輯線裝第一○七册。侍者成巒、傳善録，法孫開詗編。

師諱智誾。上饒傅氏子。八歲喪父，母鄭氏，送依景德寺長老傳公爲童子。傳公教令頂禮觀音大士，一夕，夢大士手摩其頂，由是泛覽羣書奭然意解。一日，見壇經火燒海底句，疑之，乃參禮博山來公。……得法於博山。師生於萬曆乙酉年九月初一日。示寂於崇禎丁丑（一六三七）十月十一日。壽五十三，坐三十一夏。

住博山、鼓山、虎跑、妙行、瀛山語録。

答問、禪浄發隱、歸雲夜話、示禪人、拈古、拈頌、頌古、禪鏡語、文賦、記序、題跋、疏説、啓、尺牘、偈、偈頌、贊詩、詩歌、雜著、塔銘、行傳。

## 一二九、 雪關和尚語録

六卷，中華藏同上。侍者傳善輯。

瀛山、博山、鼓山、虎跑、妙行語録。

拈古、頌古、贊、偈、尺牘、疏、祭文、詩。

—此中所載，上本皆有。此等於略本耳。

雪關門人—弘贊大師，粤之高僧，持戒精嚴，著作甚豐，詳見後之專集中。弘公弟子，有：慧弓詗禪師，語録如下：

## 一三○、 南海寶象林慧弓詗禪師語録

六卷。中華藏第二輯線裝第一四○册。清·開詗説。書記傳一録。

秉拂、小參、上堂、答問、源流拈頌、宗門拈古。

卷三至卷六，宗門拈古，有青原下之法嗣録至三十七世，可作洞宗法系參考。

師諱開詗，字慧弓，號石箭。廣州順德張氏子。年十七，依弘贊大師出家。三十八歲，受弘公付囑。居南海寶象林瑞塔院。康熙十五年（一六七六）示寂。壽四十三。

## 一三一、 宗寶道獨禪師語録（内題長慶宗寶獨禪師語録）

六卷。卍續藏第一二六册（四八—八七）。中華藏第二輯線裝第一四九册，作二卷。丹霞法孫今釋重編。

序文、上堂、示衆、茶話、問答、著語、頌古、偈、贊、書問、雜著、行狀、塔銘。

師諱道獨，號宗寶，别號空隱。博山無異禪師法嗣。南海陸氏子。六歲，聞見性成佛而發深信。二十九，母殁，與其弟往投博山。……辛丑（順治十八年。一六六一）七月二十二日坐逝。壽六十二，夏三十三。師有二大弟子，曰：天然昰公，祖心可公。可公以弘法罹難，坐脱瀋陽之千山。

## 一三二、 天然昰禪師語録

十二卷。中華藏第二輯線裝第一四九册。門人今辯編。上堂、小參、普説、茶話、室中垂示、擧古、問答、頌古、讚、偈、銘、書問、佛事、梅雪詩。

師諱函昰，字麗中，别號天然。廣州番禺人。俗名曾起莘。生於萬曆三十六年（一六○八）十月十四日。年二十九，禮謁匡山黄巖宗寶獨禪師，三十二歲落髮。獨公應羅浮山華首之請，師隨往。年三十五，得法。甲申之亂，清兵戮明宗室。師拾其骸骨葬之。四十一，住訶林；之後，歷住華首、海幢、丹霞、棲賢諸大刹。康熙二十四年乙丑（一六八五）八月二十七日示寂。世壽七十八，法臘四十七。嗣法門人有：今無、今釋等。著有：首楞嚴經直指十卷，楞伽經心印八卷。

## 一三三、 海幢阿字無禪師語録

二卷。中華藏第二輯線裝第一五○册。同門弟樂説今辯重編。

廣州海幢寺阿字禪師，諱今無。得法天然昰和尚，曹洞三十五世，博山下三世。番禺萬氏子。年十六，抵雷峯，依天老人得度。辛酉年寂。壽四十九。臘三十。二十八得法，三十住院，領衆二十年。（辛酉，康熙二十年。一六八一。）

## 一三四、 丹霞澹歸釋禪師語録

三卷。中華藏第二輯線裝第一五○册。同門弟今辯重編。

師諱今釋，字澹歸。浙之仁和金氏子。得天然昰禪師法。師生於萬曆甲寅（一六一四），寂於庚申（康熙十九年，一六八○）秋八月九日。壽六十七，僧臘二十九。

上堂、示衆、佛事、遺命、問答、拈古頌、頌古拈、行狀、塔銘。

## 一三五、 千山剩人禪師語録

六卷。中華藏第二輯線裝第一四九册。門人今廬、今又重梓。

師諱函可，字祖心，别號剩人。惠州博羅人。姓韓。嗣博山宗寶。順治十六年己亥（一六五九）十一月廿七日示寂。壽四十九，坐夏二十。得度弟子：今育、今匝、今曰、今廬、今又、今南。

上堂、小參、普説、茶話、問答、拈古、頌古、十二時歌、書。

法系：博山來—宗寶獨—祖心可。

## 一三六、 博山粟如禪師語録

六卷。中華藏第二輯線裝第一五九册。門人傳鵬編。

師諱弘瀚，字粟如，别號勺菴。江西永豐人。姓余。出家後，事博山雪磵禪師，嗣其法。生於崇禎庚午十二月初三日巳時，寂於康熙四十五年丙戌（一七○六）二月二十七日申時。世壽七十七，僧臘五十四。

法系：博山來—雪磵道奉—博山粟如。

## 一三七、 晦臺元鏡禪師語録（内題建陽東苑晦臺鏡禪師語録）

一卷。卍續藏第一二五册（三六—四六）。門人道盛集。

師諱元鏡，字晦臺，别號湛靈。閩建陽馮氏子。生於萬曆丁丑六月二十五日。甲辰年，禮虎嘯麗空果公剃落。深究楞嚴「知見無見」之旨，遂求決於寶方無明和尚。……崇禎庚午（一六三五）七月十三日示寂。壽五十四，夏二十六。

## 一三八、 天界覺浪盛禪師語録

十二卷。中華藏第二輯線裝第一百册。門人大成、大奇等編。

- 〔卷一—四〕 上堂。
- 〔卷五〕 小參。
- 〔卷六〕 小參、晚參。
- 〔卷七〕 示衆。
- 〔卷八〕 普説、機緣。
- 〔卷九〕 法語。
- 〔卷十〕 頌古、偈。
- 〔卷十一〕 贊。
- 〔卷十二〕 佛事、雜著、塔銘。

雜著：安禪警語、晦臺鏡老和尚行狀、武夷石屏巖塔地記、自敘年紀略。

## 一三九、 天界覺浪盛禪師全録

三十三卷。中華藏第二輯線裝第一三六册。門人大成、大然等較。

- 序（十三篇）。
- 〔卷一—五〕 上堂。
- 〔卷六〕 小參。
- 〔卷七〕 示衆。
- 〔卷八〕 普説。
- 〔卷九〕 茶筵法語。
- 〔卷十〕 法語。
- 〔卷十一〕 機緣。
- 〔卷十二〕 頌古。
- 〔卷十三〕 源流贊。
- 〔卷十四〕 贊、佛事。
- 〔卷十五〕 偈。
- 〔卷十六〕 附載：初至天界隨處激揚開示語、夢筆初集。
- 〔卷十七〕 塔集：覺浪大師塔銘（大成立石）、愚菴老和尚爲天界老和尚封龕法語。
- 〔卷十八〕 詩。
- 〔卷十九、二十〕 論—共十三篇：尊火爲宗論、三子會宗論、天地無古今人心生治亂論、泰伯丹朱合論、詩論、正命墮論、各安生理論、士爲治本論、法爲國本論、道治宗旨論、生死重超論、聖王當興世出世法論、三教會同論。
- 〔卷二十一、二十二〕 序—三十九篇。
- 〔卷二十三〕 記—七篇。
- 〔卷二十四—二十六〕 説—二十五篇。
- 〔卷二十七〕 書札。
- 〔卷二十八〕 題跋。
- 〔卷二十九—三十三〕 雜記：龍湖外録揮塵影、答詰神檄、西陵别録、救荒亂策、麻城制邊境策（以上卷二十九）。莊子提正、正莊爲堯孔正孤、提内七篇、提逍遥遊、提齊物論、提養生主、提人間世、提德充符、提大宗師、提應帝王（卷三十竟）。浮華紀略、過樅陽記、癸甲全提、甲申元日語、五臺紀略（卷三十一竟）。青山小述（卷三十二竟）。學庸宗旨、圜中衍義儒宗三寶圖、河圖衍義、洛書衍義、靈山公衍、伏羲圓圖（卷三十三竟）。全録竟。

附：

杖門隨集，二卷。天界學人大中、大斧編。天界浪杖人全録序（李序）。杖人翁全録集要序（黎序）。

天界紀聞

三大恩人、孔子棒、一字法門、拈重聞、拈先著、信近於義章、樂其可知、儀封人、晏平仲、孰謂微生高直、舜禹之有天下章、事君數章、仰之彌高章、以德報怨章、善人之道章、戒慎恐懼是作聖宗旨、論怨、賢賢易色、哀公問社章、論賁卦、四聖心易、因擧五位綱宗而論及象數端幾、象數有法則而無情識、會通不碍名相、五備五明。

金 鎞

才三、才真不可假、道德法、比興賦、因兩而後用參、平奇互藥、道善性、偏藥正用須知其故、不斷滅而變化、心自本靈受命如響、報不忘、研極徵信。

雙選社

六十四種當如事、名教宗旨之大端、六十四種妙于參、參悟宗旨之大端、正決、斧鐸、約節得中、捄安捄樂、妙叶、不語怪力亂神、旦氣、敬義先難、三驗關、傳心丹頭、琱像、情見之微、真切金剛義、知命、知故、裁成因宜、徵信。

杏花影

人宰天地藏悟於學、習坎、禮會仁智學擴仁智、大心精心。

鑑 鍼

春秋、假馬、陳不占、隱讓、正諷奇諷、内黄舍人兒、營脱、簡傲非道、王尼、馬伏波、殷深源王安石、形神相離不得不騷、元亮、杖人全雙杖。—杖人集竟。

## 一四○、 覺浪盛禪師嘉禾語録

一卷。中華藏第二輯線裝第一三六册。侍者大樞、大英同録。

師諱道盛，字覺浪，别號杖人。建寧（福建省）浦城張氏子。年十九，出家於瑞巖。參無明經老和尚。受具於博山。之後，於壽昌座下發明大事，師事晦臺鏡公，深入堂奥。萬曆四十七年，出世於福州蓮山國觀寺。歷住金陵靈谷、麻城（湖北省）龍湖、新城（江西省）壽昌、匡山圓通，等寺諸大刹。順治三年（一六四六），住江南天界寺，大振禪風。十六年己亥（一六五九）九月初七日，示寂於天界。世壽六十八。法臘四十九。法嗣二十九人。四十餘年説法，俱載以上三録，共三十六卷。

## 一四一、 方融璽禪師語録

三卷。中華藏第二輯線裝第一一六册。門人興林等編。

師陝西西安府涇陽縣人。俗姓任。生於萬曆三十年壬寅七月七日子時。幼時，隨母素食，能誦心經。年十二，父喪。年十六，隨族叔謁五臺。見大材和尚，爲之剃度，受沙彌戒，法名如璽。是爲萬曆四十五年丁巳七月七日。十九歲時，和尚九旬有二而逝。二十囘鄉看母，母已有疾，日夜隨侍。母求落髮，爲現僧像，歡喜而逝。三月後，朝峩嵋。二十一，入楚，之荊。二十二，參黄檗山無念和尚。秋到博山，力參一年。二十四，過匡山，訪一菴、慧證、法幢諸尊宿。夏到金粟參密雲老宿。秋過南海。冬轉徑山，復往雲棲度歲。次春入天台，訪寒拾遺跡，參湛然和尚。凡浙地名山高德，無不徧參。二十七，復入徑山參雪嶠大師。秋到金陵，冬入講席。次春隨喜諸大名刹，徧訪京師。二十九，謁九華。從江西欲往曹溪，道經西昌，值子房曾公，留掩關三載，詳覽教典。三十二至三十四，受請講楞嚴、孝衡疏鈔。彌陀等鈔。丙子，三十五歲，顓愚和尚受請於蘇溪百桂書園休夏，即往參禮，請求授戒，於五月二十五日增沙彌戒，六月初一進比丘戒，初六日圓菩薩戒。三壇具足。丁丑，隨和尚往匡山埽憨山大師塔。秋、隨和尚入雲居，爲監院。和尚常教人參「觀音大士即今在甚麽處？」話。癸未七月，和尚榜示請師爲第一座。丙戌，顓老和尚示寂於紫竹林。辛卯辭雲居職。壬辰結茅於五老峯之瑞雲崖。二十年之心願，至此始滿。九年後，受請下山。—師自撰行實時是辛丑年，已六十歲。以後之事，不見記載，不詳。

順治庚子八月，於紫竹林受請，住天界寺。康熙壬寅九月，受請住金陵弘濟寺。皆有語録。順治丙戌住雲居山真如寺語録。

機緣、小佛事、行脚垂示、像贊、歌、偈、行實。

後附：和中峰禪師懷浄土詩，廬山瑞雲沙門大璽著。

—師之法諱，行實是「如璽」，此云「大璽」。

詩成百八口親宣、雖讚西方不碍禪、識得自心無定法，但隨機便利人天。

—師於順治六年，依覺浪盛；順治十六年己亥，受覺浪之付囑，爲覺浪法嗣。翌年，覺浪入寂，送之紫竹林而建塔焉。順治十七年庚子，住天界寺。康熙元年壬寅，住金陵弘濟寺，時年六十一。以後不詳。

## 一四二、 觀濤奇禪師語録

六卷。中華藏第二輯線裝第一四三册。門人興舒等編。

康熙戊午仲夏，壽昌觀濤僧大奇，從弟子請，而自敘其生平曰：余豫之撫州雲林渭川里人。姓彭。誔於天啓乙丑（一六二五）之春。十九，投本里項山學出世法。參瀘陽饒山鐵索老人，索以老病却，乃納具于邵武之龍湖戒壇。依上首月坡山主受諸經論，並策發向上事。次往金陵，見天界盛和尚，界以太平事，當道不許聚衆，乃上牛首聽素華法師講法華會義。因徧歷講肆。及界應棲霞之請，余往參之，界一見，喜之曰：子何來之遲！……師資相得，七年如一日。既而隨往博山入閩，命監夢筆院事。又以法衣囑余繼席。……—師説行實後，疾復作，於七月初十日示寂，壽五十四，臘三十五。（自説行實）

—師諱大奇，號觀濤。撫州，在江西省。邵武，在福建省。月坡山主，不詳。牛首山，在江蘇省江寧府江寧縣南。即牛頭山之别名。亦名雙峯山，破頭山。素華，即蕅益智旭大師。康熙戊午説行實，戊午，即康熙十七年（一六七八），即於是年示寂。

## 一四三、 青原愚者智禪師語録

四卷。中華藏第二輯線裝第一三六册。侍者興磬、門人興斧編。

師諱大（智），一名弘智，號墨歷，亦號無可。别號藥地。又號浮山愚者。安徽桐城人。俗姓方，名以智。得法於覺浪盛。住江西建昌之壽昌寺及青原山。康熙十年辛亥（一六七一）示寂。世壽六十一。

甲辰（康熙三年）冬，吉州諸護法，請住青原七祖道場。上堂、小參、示衆、法語、偈、自贊、像贊、佛事。

—覺浪盛法嗣竟。

永覺賢禪師，明末高僧，宗説兼通，三藏並重，著有：金剛經略疏一卷，般若心經指掌一卷，楞嚴經略疏十卷，四分戒本約義四卷，律學發軔三卷，繼燈録七卷，建州弘釋録二卷，浄慈要語一卷，禪林疏語考證四卷，皆見卍續藏中（已分類編入各部）。

師於明崇禎七年，受請住鼓山，時年五十。之後，歷主開元、真寂、寶善等四道場。年八十，法付門人爲霖霈公，即於是年示寂。道霈禪師，總集諸語句，重編廣録，成三十卷。

## 一四四、 永覺元賢禪師廣録（内題永覺和尚廣録）

三十卷。卍續藏第一二五册（二○一—三九六）。嗣法弟子道霈重編。

序四篇、鼓山、開元、真寂、寶善語録、再住鼓山語録、小參、普説、茶話、拈古、頌古、佛事、問答、法語、書問、啓、序、題跋、記、文、考、疏、銘、論贊、諸祖道影贊、諸贊、偈頌、詩、古轍、寱言、行業記、永覺老人傳。

師諱元賢，字永覺。建陽人。宋大儒西山蔡先生十四世孫也。生於萬曆戊寅七月十九日。爲邑名諸生。嗜周程張朱之學。壬寅二十五，讀書山寺，聞誦法華經「我爾時爲現清浄光明身」，即知周孔外，乃别有此一大事。癸卯，壽昌無明和尚開法董巖，師往謁受教。逮二親繼没，丁巳，師年四十，竟棄妻拏，投壽昌落髮，爲取今名。……丁酉，師年八十，付法爲霖霈公，偈曰：

&nbsp;&nbsp;&nbsp;&nbsp;曾在壽昌橋上過 &nbsp;&nbsp;&nbsp;&nbsp;豈隨流俗漫生枝 

&nbsp;&nbsp;&nbsp;&nbsp;一髮欲存千聖脈 &nbsp;&nbsp;&nbsp;&nbsp;此心能有幾人知 

&nbsp;&nbsp;&nbsp;&nbsp;潦倒殘年今八十 &nbsp;&nbsp;&nbsp;&nbsp;大事於兹方付伊 

&nbsp;&nbsp;&nbsp;&nbsp;三十年中鹽醬事 &nbsp;&nbsp;&nbsp;&nbsp;古人有語不相欺 

&nbsp;&nbsp;&nbsp;&nbsp;逆風把柁千鈞力 &nbsp;&nbsp;&nbsp;&nbsp;方能永定太平基

十月七日，師示寂（丁酉，乃清順治十四年。一六五七）。

## 一四五、 繼燈録

卷首，一至六，共七卷。卍續藏第一四七册（三五一—四○六）。明·鼓山沙門元賢集。

禪家歷世相傳，喻之爲燈，取其能破暗以顯物，亦取其能繼照於無盡也。自宋·景德間道原大師始爲傳燈，嗣是，則有廣燈、續燈、聯燈、普燈之作，所述互有詳略，學者難於盡考，由是，大川濟公，合之爲會元，始終一貫，後學便之，功至渥也。……（序）

宗舊有五，今惟有二：臨濟，會元終於十七世，此録即始於十八世；曹洞，會元終於十五世，此録即始於十六世。—南嶽下，止於廿四世；青原下，止於廿九世。

## 一四六、 建州弘釋録

二卷。卍續藏第一四七册（四○七—四二七）。明·沙門元賢集。

師是建人，廼博探羣籍，取諸師之産於建者，或開法顯化於建者，悉録而傳之。分四：達本第一，共得三十二人；顯化第二，十七人；崇德第三，十四人；輔教第四，十四人。

## 一四七、 禪林疏語考證

四卷。卍續藏第一一二册（三九六—四四三）。明·鼓山沙門元賢集。

禪林之有疏語，非佛制，亦非祖制；但此土有僧以來，引羣生以皈佛海，其間表事陳情，則必有藉于疏，故疏之爲用，其來已久。在唐宋時，叢林中，特重是職，非才學兼優者，莫與其選。入明以來，僧中堪此職者，實鮮，但因襲陳文，苟且應酧而已。予昔在衆日，每任是職，苦于無舊可因，故率多杜撰應酬；積之既久，不覺成帙……（序）。

鼓山道霈禪師，福建建安丁氏子。諱道霈（永覺老人所命），字爲霖（聞谷老人所取），自號旅泊。母年三十，無子，禱觀音大士而生。時萬曆四十三年乙卯（一六一五）十一月初二日卯時也。年十四，禮白雲寺深公落髮，學習經教。十八，侍聞谷老人（聞谷廣印禪師）。之後，谷指令參永覺老人。年四十三，受永覺付囑，繼鼓山法席。師示寂之年，録中謂係康熙戊辰（二七年。一六八八），壽七十四；然據新續高僧傳六三：師寂於康熙壬午（四一年。一七○二），壽八十有八。師之著作頗多，其目如下：

- 一 〔華嚴經疏論纂要〕 一百二十卷。此書，纂清涼疏、方山論而成。卍續無。鼓山木刻本。又、普慧大藏經會刊本最善，訂作十六册。
- 二 〔仁王經合疏〕 三卷。
- 三 〔般若心經請益説〕 一卷。
- 四 〔佛祖三經指南〕 三卷。遺教、四十二章、潙山警策。
- 五 〔續浄土生無生論〕 一卷。
- 六 〔浄土旨訣〕 一卷。
- 七 〔八十八佛懺〕 一卷。
- 八 〔準提懺法〕 一卷。
- 十 〔金剛經疏論纂要刊定記略〕 三卷。此書未見。

有關宗門著作，如次：

## 一四八、 爲霖道霈禪師語録

卍續藏第一二五册（三九七—四九九），分作五目：

### 一 〔秉拂語録〕 二卷，書記太靖録。

秉拂、茶話、擧古、佛事、偈、頌、贊。

附：鵠林哀悃——

先和尚歸真記、最後語序、祭文二章、塔誌、起龕告文、封塔告文。

### 二 〔鼓山餐香録〕 二卷，書記太泉録。

自序：余觀今日法門流弊，力辭上堂，蓋不欲混入羣隊也。而諸檀信，爲法心深，競賷香供入山，强請陞座、弗獲已，隄岸復決，滾滾不休，書記録成鉅帙，而監院源公，請梓流通，余曰：「此博飯喫底閑言語耳，安用刻爲？」源曰：「政當使天下有鼻孔衲僧，嗅香飯氣，腦門迸裂，虚心果腹而去，其於法門之弊，庶有振乎！」余善其言，乃以「餐香」名之，而自書諸卷首。爲霖道人題于聖箭堂。

上堂、小參、紀賢傳、記、序、題跋、疏、文、偈、贊、銘、佛事。

### 三 〔還山録〕 四卷，侍者興燈録。

師爲弘化，離山數載，衆力請師還鼓山，師還鼓山後，福城衆護法宰官四衆請上堂説法，集成此録，故名。

序（龔譔）、上堂、示衆、佛事、偈、贊。

序、題跋、記、旅泊幻蹟（即自述行實。時康熙甲子—一六八四）。

### 四 〔雲山法會録〕 一卷，弟子謝大村、潘道靖、黄大廣同録。序、法會録、答程墨菴居士三問、五位宗旨，文九篇。

### 五 〔旅泊菴稿〕 四卷，弟子太泉録。卍續藏第一二六册（一—三九）。後附禪海十珍。此應另作一目。

法語、首序、白雲崇梵禪寺語録、開元廣福諸録。

法語、寶福禪寺語録、頌、紀賢傳、十玄談提綱著語、雜著、序、題跋、文、書、記、贊、銘、偈、疏、聯。

三門聯：解脱門開誰肯入？浮生夢覺自知歸！

### 六 〔禪海十珍〕 一卷，卍續第一二六册（四○—四七）。

七佛偈一、初祖菩提達摩大師入道四行二、三祖僧璨大師信心銘三、六祖大師二種三昧四、永嘉大師證道歌五、石頭希遷禪師參同契六、臨濟義玄禪師法語七、洞山良价禪師寶鏡三昧八、同安察禪師十玄談九、浮山遠禪師九帶一○。

序：别傳之道，呵教勸離；然而垂手接人，則不廢言説，故六傳之後，二支五派浩浩説禪；性海汪洋，恒沙法寶聚集其中。智者得之，不自内出，不從外入，乃自心本有性功德耳。但時當末運，人根漸下，上者争以世智論量大法，下者甘自守愚菽麥不分，且貪多務得，終身役役而不知其所歸，可不哀耶？！無已，乃特拈此十篇綱宗之言，爲來學之標準。其言雖約，神而明之，存乎其人，實不在篇什之多耳。苟或失旨，即掀翻三藏教海，挑盡五燈微言；如數他寶，於己何益乎？故此集之行，願與智者共之。康熙丁卯（二十六年。一六八七）夏，首安居日，非家叟—道霈，題於聖箭堂。

燈全云：師居鼓山二十餘載，道風遐播，遠近瞻依。著有「洞宗源流辨謬」三刻。因本宗白巖浄符，擅改景德龍藏，爲「祖燈大統」，削去「淳、了、珏、鑑、浄、覺」六世正傳之祖，故痛斥白巖混濫譜牒之罪，救正曹洞源流。（五燈全書六三）

洞宗源流辨謬、祖燈大統，二書皆未見。

—以上四録一稿，卍續作五目，今合爲一；禪海十珍作旅泊菴稿後附。

