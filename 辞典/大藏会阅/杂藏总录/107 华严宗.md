# 二、 華嚴宗

## 一、 華嚴五教止觀

一卷，約七千餘字。大藏第四十五册（五○九）。隋·終南山杜順和尚説。師本名法順，俗姓杜，故世人稱爲杜順。雍州萬年人。生於陳永定二年（五五八）。十八出家，事因聖寺僧珍，受禪定業。後住終南山，宣揚華嚴。唐太宗聞其德望，詔請入内，隆禮崇敬，賜號帝心尊者。唐·貞觀十四年（六四○）寂於南郊義善寺。壽八十四。

行人修道，簡邪入正，止觀法門有五：一、 法有我無門（小乘教），二、 生即無生門（大乘始教），三、 事理圓融門（大乘終教），四、 語觀雙絶門（頓教），五、 華嚴三昧門（一乘圓教）。

## 二、 修大方廣佛華嚴法界觀門

一卷。杜順和尚集。

觀門略有三重：真空觀第一，理事無碍觀第二，周徧含容觀第三。三中，又各辨十門，文見註釋。

註釋五種

### ① 〔華嚴法界玄鏡〕 

二卷。大藏第四十五册（六七二—六八二）。唐·清涼山大華嚴寺沙門澄觀述。

文末云：余久探玄籍，注想華嚴；此之一觀，久而究盡。不鏡方寸，虚負性靈，故名法界玄鏡。時已「從心」之歲矣！本文結云：華嚴法界玄，一卷。今夾本文在内，别題云：華嚴法界玄鏡。

### ② 〔註華嚴法界觀門〕 

一卷。大藏第四十五册（六八三—六九二）。唐·圭峯蘭若沙門宗密註。

前有裴休序：

三觀十門：

- ㈠ 真空觀：一、 會色歸空觀，（四門），二、 明空即色觀，（四門）；三、 空色無碍觀，四、 泯絶無寄觀。
- ㈡ 理事無碍觀，十門：一、 理徧於事門，二、 事徧於理門，三、 依理成事門，四、 事能顯理門，五、 以理奪事門，六、 事能隱理門，七、 真理即事門，八、 事法即理門，九、 真理非事門，十、 事法非理門。
- ㈢ 周徧含容觀，十門：一、 理如事門，二、 事如理門，三、 事含理事門，四、 通局無碍門，五、 廣陿無碍門，六、 徧容無碍門，七、 攝入無碍門，八、 交涉無碍門，九、 相在無碍門，十、 溥融無碍門。

### ③ 〔註華嚴法界觀科文〕 

一卷。卍續藏第一○三册（三二一—三二六）。唐·圭峯沙門宗密述。

### ④ 〔註華嚴法界觀科〕 

一卷。卍續同上（三二七—三三○）。唐·平江府普慈寺門宗豫述。

右二，皆科表。

### ⑤ 〔法界觀披雲集〕 

一卷。卍續同上（三九一—三九二）。宋·河朔平原沙門道通述。

夫三重法界，從下升上，漸次深廣，智眼門中，觀照玅境，因解起行，遺智忘言，自悟真體，然後起用，擧一塵毛，攝入無碍，有十玄門，重重無盡，情與無情，普皆平等，難思玅境，於時現矣。（此下略釋三觀）

## 三、 修華嚴奥旨妄盡還源觀

一卷。大藏第四十五册（六三七—六四○）。唐·大薦福寺翻經沙門法藏述。

此觀總分六門：

- 一、 顯一體，謂自性清浄圓明體。
- 二、 起二用：㈠ 海印森羅常住用（即海印三昧），㈡ 法界圓明自在用（即華嚴三昧）。
- 三、 示三徧：㈠ 一塵普周法界徧，㈡ 一塵出生無盡徧，㈢ 一塵含容空有徧。
- 四、 行四德：㈠ 隨緣妙用無方德，㈡ 威儀住持有則德，㈢ 柔和質直攝生德，㈣ 普代衆生受苦德。
- 五、 入五止：㈠ 照法清虚離緣止，㈡ 觀人寂泊絶欲止，㈢ 性起繁興法爾止，㈣ 定光顯現無念止，㈤ 事理玄通非相止。
- 六、 起六觀：㈠ 攝境歸心真空觀，㈡ 從心現境妙有觀，㈢ 心境秘密圓融觀，㈣ 智身影現衆緣觀，㈤ 多身入一境緣觀，㈥ 主伴互現帝網觀。

卷末有晉水浄源「紀重校」文。

註釋二種

### ① 〔華嚴還源觀科〕 

一卷。卍續藏第九十五册（五一五—五一六）。

### ② 〔華嚴還源觀疏鈔補解〕 

一卷。卍續藏第一○三册（七九—九三）。

右二，皆宋、晉水沙門浄源述。

序：夫宗經爲觀，傳諸後嗣，以教類之，略有三焉：昔帝心尊者，集法界觀門，則宗乎化教矣；澄照律師，述浄心誡觀，則宗乎制教矣；若乃化制並宗，性相互陳，唯賢首國師妄盡還源兼而有之。故其圓頓之機，權小之流，悉皆普被耳。源景祐中，稟兹觀門於崑山慧聚法師之門（名諱清本），並疏兩軸，科文一册，皆法燈大師之所撰也。然其間所釋序文，及諸觀義，雖盡乎善，而未盡乎美。於是，擧要治繁，選言發行，探清涼之疏旨，索演義之鈔詞，補其偏善之功，成其具美之績，故命題曰「疏鈔補解」焉。………時元豐二年己未（一○七九）。

## 四、 華嚴經普賢觀行法門

一卷，一千餘字。卍續藏第一○三册（七三—七四）。唐·沙門法藏撰。

依華嚴經普賢觀行法，先明普賢觀，次明普賢行，各有十門。

## 五、 三聖圓融觀門

一卷，一千餘字。大藏第四十五册（六七一）。唐·沙門澄觀述。

三聖：毘盧遮那如來、文殊菩薩、普賢菩薩。

觀分二門：一、 相對明表——如來爲果，二聖爲因；二、 相融顯圓。

初門中，果超言想，且説因門：二聖法門，略爲三對：㈠ 以能信所信相對：普賢表所信之法界，文殊表能信之心。㈡ 以解行相對：普賢表所起萬行，文殊表能起之解。㈢ 以理智相對：普賢表所證法界（理），文殊表能證大智。

二、 相融顯圓，有二：㈠ 二聖法門各自相融，㈡ 二聖法互相融。

又、大方廣通是普賢，理含體用，通爲所證故。

## 六、 答順宗心要法門

一卷，一千餘字。卍續藏第一○三册（三○三—三○四）。唐·清涼國師澄觀撰。圭峯沙門宗密注。

心要法門頌：欲達心源浄，須知我相空；形容何處實？念慮本無從。豁爾靈明現，翛然世界通；真金開伏藏，赫日出瞑矇，試將心比佛，與佛始終同。

## 七、 五藴觀

一卷，四百餘字。卍續藏第一○三册（三○三）。唐·沙門澄觀述。以問答辨析五藴我法二空觀。

合三聖法門以爲經目

普賢——大——所證理體無不包故。

文殊——方廣——理上之智爲業用故。

舍那——佛——通圓諸因證上體用故。

華嚴——萬行披敷，信智解行皆是因華，用嚴本寂體故。

説——經——説即爲經，因言顯故。

## 八、 註華嚴經題法界觀門頌

二卷。大藏第四十五册（六九二—七○七），卍續藏第一○三册（三三○—三四九）。宋·夷門山沙門本嵩述。比丘琮湛註。

嵩師述七字經題並三十觀門頌，紀綱經觀節要，點示初機禪門眼目。

## 九、 釋雲華尊者融會一乘義章明宗記

一卷。卍續藏第一○三册（一—二八）。宋·沙門師會述。

——卷首有脱文。

………歎時機之薄惡，嗟正法以漸沉。輒釋雲華融會章，庶通賢首分齊記。題曰「融會一乘義」。

## 一○、 原人論（華嚴原人論）

一卷。大藏第四十五册（七○七—七一○）。唐·圭峯沙門宗密述。

論分四篇：斥迷執第一（習儒道者） 斥偏淺第二（習佛不了義教者） 直顯真源第三（佛了義實相教） 會通本末第四（會前所斥同一真源，皆爲正義）。

註釋三種

### ① 〔華嚴原人論發微録〕 

三卷。卍續藏第一○四册（九○—一○七）。宋·晉水沙門浄源述。

因念斯論之作也：蓋斥二教之淺近，會一乘之淵藴。故其論旨，皆用佛祖之言，儒道之語，以成文體，非學深通古，洞仲尼之垂範，究伯陽之立言者，則罔措其懷矣。………録圓覺廣鈔之要辭，發斯論之微旨，故名之曰「發微録」焉。

### ② 〔華嚴原人論解〕 

三卷。卍續藏第一○四册（一○八—一四三）。元·長安沙門圓覺述。

原者，推究其本之謂也；謂：今欲窮究人之本始，故曰原人。

### ③ 〔華嚴原人論合解〕 

二卷。卍續藏第一○四册（一四三—一七○）。元·沙門圓覺解，明·楊居士嘉祚删合。

論題標「華嚴」者，以是此論之所宗；下五教中，一乘顯性，即此經故。五趣中但標人者；是同類故；能修行故——整心慮，趣菩提，唯人道爲能耳。

## 一一、 禪源諸詮集都序

四卷。大藏第四十八册（三九七—四一四），卍續藏第一○三册（三○四—三二○）。唐·圭峯宗密大師著。亦名禪那理行諸詮集。今但存序。

前有惟大等四序。

大意：先判三宗三教，然後會爲一味，以息鬪諍。

知津云：意則美矣，惜其未盡善也。夫論宗意教意，則不可有三，此圭公所知也；若論宗門教門，則非止局三，此圭公所昧也。

又、彼云：南嶽、天台，依三諦之理，修三止三觀，教意最圓妙；然其趨入門户次第，亦只是前之諸禪行相。

此則似僅涉獵次第禪門，及童蒙止觀二書；絶未覩見大乘止觀，摩訶止觀者矣！今據大乘止觀、摩訶止觀，何嘗不頓同佛體、迥異諸門乎？

又、彼云：諸部般若千餘卷經，及中百門論等，皆説破相教。智度論百餘卷，亦説此理，但論主通達不執，故復將大小乘法相，潛同後一真性宗。

今問：智論、中論，皆龍樹所造也。何以一執一不執乎？又、龍樹尚能通達不執，潛通後宗；佛説般若，豈反有執、止名破相乎？般若經云：菩薩欲具足一切佛法者，當學般若。謂之唯説破相，可乎？

又、彼云：心是名，知是體，譬如水是名，濕是體。尤爲可笑！夫，説水，口固不濕；即説濕，口豈濕哉？説心，固不得體；即説知，豈便得體哉！故古人云：知之一字，衆妙之門。又云：知之一字，衆禍之門。而圭公乃以能詮文字妄分親疎，何耶？

又、彼云：法華且收二乘；至涅槃經，方普收六道。尤爲可笑！調達授記，不收地獄乎？龍女成佛，不收畜生乎？妙莊悟道，不收邪見乎？散心稱名，童子聚沙，不收人天乎？

又、彼云：破相止説二諦，性宗則爲三諦。是誠未究七種二諦、五種三諦之旨者也。

嗚呼！淺矣！

——以上全録知津。

## 一二、 華嚴一乘成佛妙義

一卷。大藏第四十五册（七七五—七九二）。新羅沙門見登集。

略作五門：㈠ 出成佛種，㈡ 辨定得人，㈢ 顯教差别，㈣ 疾得成佛種類門，㈤ 問答分别門。

## 一三、 註華嚴同教一乘策

一卷。卍續藏第一○三册（四三一—四三六）。宋·沙門師會述。沙門希迪註。

華嚴大宗，唯同别二教；别義講解多同；若同教一義，或曰三種，或曰四門，立言小異，大義不差，而學者二三，不知孰是，乃博採祖文，示其所歸。

## 一四、 註同教問答

一卷。卍續藏第一○三册（四三七—四四三）。宋·沙門師會述，門人善喜註。

善喜認爲前文希迪之註「不體其本，未免乎失」，故爲辨之。

## 一五、 華嚴經文義要決問答

四卷。卍續藏第十二册（三二五—三五八）。新羅沙門表員集。

七處九會義，説經時義、説經佛義、六相義、數十錢喻義、緣起義、探玄義、普法義、發菩提心義、實際義、如如義、法界義、一乘義、分教義、十住義、十行義、十向義、十地義。

右十八章，各有三門分别：名、體、問答。

## 一六、 華嚴大意

一卷。卍續藏第一○三册（四六九—四七○）。明·古庭善堅撰。

華嚴之説，其義也大，其文也長；非盡得其妙者，難以筆舌。毘盧老人一真三昧，于當人分上，最真、最切，開口也説著，不開口也説著，開口不開口總説著………山僧不動本座，過佛刹微塵數諸佛世界，將華藏海遮那如來不可思議三昧，向一毫頭滔滔説出；且道與文殊是同、是别？非同、非别？總同、總别？師擲去筆，云：紙盡矣！卷之。

此以宗門説華嚴，可謂禪教合一，禪教一體。

古庭善堅禪師，明永樂時人，無際悟禪師法嗣。著有語録四卷，見「曹溪一滴」。見後禪宗——斷橋倫下法系。

## 一七、 華嚴念佛三昧論

一卷。卍續藏第一○四册（八四—八九）。清·彭際清居士述。

念佛法門，諸經廣讚；約其總貫，略有二途：㈠ 普念，㈡ 專念。如觀佛相海經，佛不思議境界經等，但明普念；藥師、阿閦、無量壽經等，特明專念。今此華嚴，一多相入，主伴交融，即自即他，亦專亦普。略標五義，以貫全經：

- 一、 念佛法身，直指衆生自性門；
- 二、 念佛功德，出生諸佛報化門；
- 三、 念佛名字，成就最勝方便門；
- 四、 念毘盧遮那佛，頓入華嚴法界門；
- 五、 念極樂世界阿彌陀佛，圓滿普賢大願門。

别申問答，豁破羣疑。普與見聞，同歸一乘云爾。

## 一八、 華嚴法相槃節

一卷。卍續藏第一○三册（三七八—三九一）。宋·沙門道通述。

一百法義、迷諦義、大乘伏斷義、小乘伏斷義、緣覺伏斷義、大乘資糧加行義、見道義、相見道緣義、頓漸斷二師有十四解十一解、相見道安立諦義、六現觀義、修道義、十地作釋義、十勝行義、十重障義、十真如義、轉依義、四涅槃義、四智義、三境義、假我法義、二十七聖義、表無表義、問答料簡義、自共相義、種子六義、殘果義、能熏新熏義、四分義、迷杌義、四業義、滅盡定義、五果義、因緣義、等無間義、所緣緣義、增上緣義、十因五依義、福非福義、八解義、名色支義、揀十二有義、漏俱義、二種生死義，共四十四章。

## 一九、 圓宗文類

僅有卷十四、卷二十二，兩卷。卍續藏第一○三册（三九三—四三○）。高麗沙門義天集。

〔卷十四〕 諸文行位類上：集探玄記、搜玄記、孔目章、至相問答，明行位義。

〔卷二十二〕 讚頌雜文類：三寶讚、華嚴經隨品讚、入法界品五十三知識讚、華嚴刹海變相讚、華藏圖讚、賢首國師讚、清涼國師讚、至相尊者讚、浮石尊者讚、問真妄偈——涉法師答，清涼答，懷暉答，洪滔答，海法師答，宗密申明禮法師意，和諍篇，證道頌，黄檗頌，羅漢頌，依真空絶相詠禪，約理事無碍觀和，示圓宗周徧含容，真空絶相觀頌，理事無碍觀頌，周徧含容觀頌，送花嚴法師傳教東歸，送廣華嚴歸雪竇，示衆五首，策門三道，賢首寄海東書，華嚴經社石記，經序、疏等，二十四篇，阿彌陀佛畫像讚。

## 二○、 評金剛錍（内題「評金錍」）

一卷。卍續藏第一○三册（四四三—四四六）。宋·沙門善喜述。

因觀金錍説無情佛性義，始曰：不覺寱云：無情有性。終曰：忽然夢覺。所問所答，都無所得。前代諸師，乃見始終寐語，故不辨也。近代有作顯性録，或爲註解。孟軻曰：子誠齊人也，知管仲晏子而已矣。

## 二一、 辨非集

一卷。卍續藏第一○三册（四四六—四五一）。宋·沙門善喜述。

解空法師，述通論、事苑、伸贊金剛般若，其書，禪教無用，土庶莫取。中間詆訾先覺，義似未安，因考其説，遂效明教禪師，作非韓三十篇以辯之。然非愛相攻，執情偏尚；志欲法門流布，共贊大猷；苟或不然，唯聖可矚耳。

## 二二、 斥謬

一卷。卍續藏第一○三册（四五二—四五四）。宋·沙門善喜書。

近人不事先覺，多尚胸臆，聾瞽後生，其過非淺！余丁此時，不容緘默。遂書條件，以示來學。有類此者，僉可斥之，則使五祖（圭峯）之道恢如也。

辨圓覺經義十條。

## 二三、 華嚴一乘法界圖

一卷。大藏第四十五册（七一一—七一六）。新羅沙門義湘撰。

依理據教，略製槃詩，冀以執名之徒，還歸無名真源。

槃詩：五十四角，二百一十字。詳加解釋。

## 二四、 法界圖叢髓録

四卷。大藏第四十五册（七一六—七六七）。不出作者。

更詳釋一乘法界圖。

## 二五、 海印三昧論

一卷。大藏第四十五册（七七三—七七五）。新羅明晶述。

解釋槃詩。但與法界圖異，此有七首，七言詩，共二十八句，一百九十六字。

## 二六、 文殊指南圖讚

一卷。大藏第四十五册（七九三—八○六）。宋·佛國惟白禪師，依華嚴經入法界品善財童子五十三參，略述所參知識，次出讚頌及圖，各五十四。

初參文殊，發菩提心，其讚頌曰：

&nbsp;&nbsp;&nbsp;&nbsp;出林還又入林中 &nbsp;&nbsp;&nbsp;&nbsp;便是娑羅佛廟東

&nbsp;&nbsp;&nbsp;&nbsp;師子吼時芳草緑 &nbsp;&nbsp;&nbsp;&nbsp;象王囘處落花紅

&nbsp;&nbsp;&nbsp;&nbsp;六千乞士十心滿 &nbsp;&nbsp;&nbsp;&nbsp;五衆高人一信通

&nbsp;&nbsp;&nbsp;&nbsp;珍重吾師向南去 &nbsp;&nbsp;&nbsp;&nbsp;百城煙水渺無窮

## 二七、 五相智識頌

一卷。卍續藏第九十五册（四九八—五○一）。宋·忠上人撰。

華嚴入法界品善財參問變相經。——述善財童子五十三參繪像，各一頌。

## 二八、 普勸僧俗發菩提心文

一卷。卍續藏第一○三册（三五○—三五三）。唐·相國裴休述。

明菩提名義、心體、三心、五譬；勸常持菩提心、度生、集福、修學佛法、事善知識、求佛果、結道俗、通圓經；明一切助菩提法、四懈怠法、四速疾法，發心功德；通疑。

## 二九、 法藏和尚傳

一卷。卍續藏第一三四册（二六一—二七○）。新羅國崔致遠結。

新刊賢首國師碑傳敘、

大唐大薦福寺故大德康藏法師碑、

唐大薦福寺故寺主翻經大德法藏和尚傳、

新刊賢首碑傳正誤。

大藏第五十册（二八○—二九○），僅有「唐大薦福寺故寺主翻經大德法藏和尚傳」及後附「新刊賢首碑傳正誤」。正誤是龍華道忠著。

## 三○、 華嚴清涼國師禮讚文

一卷。卍續藏第九十五册（五二五—五二七）。宋·長水法孫智肱述。

## 三一、 法界宗五祖略記

一卷。卍續藏第一三四册（二七一—二七八）。清·沙門續法輯。即華嚴宗五祖略傳。

初祖杜順和尚、二祖智儼尊者、三祖賢首國師、四祖清涼國師、五祖圭峯大師。

## 三二、 賢首五教儀

六卷。卍續藏第一○四册（一—五九）。清·浙水慈雲沙門續法集。

賢首大師，判釋如來一代時教，不出三時、十儀、五教、六宗、三觀。………

引：天台、賢首、隨宜示法，説天台賢首法者，不自知也。後人起念便隔作兩截，重天台失天台，重賢首失賢首矣。執相泥名，分河立幟，此末法之大弊；通人宜無所揀擇軒輊於其間也。賢首宗闕五教儀，百亭法師爲補綴成之；以毒攻毒，以楔出楔，且憑楮墨施平等，莫向眉端安是非，殆不獨爲賢首宗之功臣矣。東南義虎，略見一斑。爲兩宗左右袒者，即勿寓目焉可也。康熙庚申（一六八○），順天府府丞，錢唐戴京曾題。

師字伯亭，號灌頂。仁和亭溪人。生於明·崇禎十四年（一六四一）。十六歲披剃，十九受具。二十歲，參德水明源，承賢家所傳心法，源寂後，遂杜門却掃，精研教典，手不停批者，凡五十年。清·雍正六年（一七二八）寂，壽八十八。

註釋一種

### ① 〔賢首五教儀科註〕 

懸談二卷，科註四十八卷，共五十卷。常州天寧版。清·浙水西陵慈雲寺沙門灌頂續法集並註。——此部大書，卍續藏中却無。未知是何因不曾收入？

## 三三、 賢首五教儀開蒙

一卷。卍續藏第一○四册（六○—六七）。清·古杭慈雲灌頂沙門續法集。

敘云：丙午（康熙五年）出教儀六卷，欲誦之而未能也。己酉（八年）略成一卷，練習之，以爲日課，久久漸得其奥妙。

註釋一種

### ① 〔賢首五教儀開蒙增註〕 

五卷。揚州藏經院版。臺灣印經處曾影印流通。清·通理法師註。

——此註，卍續亦無。

## 三四、 賢首五教斷證三覺揀濫圖

## 三五、 法界宗蓮花章

## 三六、 華嚴鏡燈章

右三種各一卷。卍續藏第一○四册（六七—七四）。清·慈雲沙門續法集。

## 三七、 伯亭大師傳記總帙

一卷。卍續藏第一五○册（一○○—一○五）。

慈雲伯亭大師古希記、證文記録、伯亭大師塔誌銘、徐自洙誌、上竺灌頂大師囑法語。

## 三八、 賢首概論

一卷。見常惺法師集。華嚴蓮社印行。

論分十章㈠ 導言，㈡ 判釋緣起，㈢ 别判時教，㈣ 通論時儀，㈤ 詳辨五教，㈥ 三觀概要，㈦ 六相十玄，㈧ 顯融無盡，㈨ 教觀依持，一
○ 結論。（初學五教者，宜先讀此書，然後學習五教儀。）

常惺法師，一九三八年十一月廿四日示寂於上海。師嘗言：「覺世救民、繼往開來；一息尚存，斯二皆不容已」。其著作，除此書外，尚有：佛教概論、圓覺經講義、起信論講要、因明要解等。

太虚大師全書中，有關賢首之著作，有下列三種：

- 略説賢首義
- 論賢首與慧苑之判教
- 聽講五教儀拾零，一九四三年，太虚大師講於漢藏教理院。文分三段：
  - 一、 佛法的判教略史。
  - 二、 理論究極的性空與事實親證的中道。
  - 三、 天台和賢首合評、甲臺賢的優點、乙臺賢的缺點。以上三篇，皆見太虚大師全書第三十册。

## 三九、 華嚴經傳記

五卷。卍續藏第一三四册（二四一—二六○）。唐·沙門法藏述。

分爲十類：部類、隱顯、傳譯、支流、論釋、講解、諷誦、轉讀、書寫、雜述。

## 四○、 華嚴經感應傳

一卷。卍續藏第一三四册（二七八—二八三）。四明居士胡幽貞刊纂。

## 四一、 華嚴感應略記

一卷。卍續藏第一三四册（二八四—二八八）。明·雲棲蓮池大師輯録。

雙童現瑞、天地呈祥、地震光流、感通玄悟、經輝五彩、神人警衞、天女給侍、冬葵發艷、瑞鳥銜花、神人延請、普賢授義、口獲舍利、菩薩湧現、修羅退陣、證入無生、時雨霶流、華藏受生、神授華音、天宫請講、洪水斷流、神光屢現、地獄消滅、盥水濟生、景雲現瑞、異僧授旨、山神聽經、金城輝映、龍光五彩。

## 四二、 華嚴感應緣起傳

一卷。卍續同上（二八八—二九九）。清·沙門弘璧輯。

九會説經、圍山結集、天龍護藏、龍樹誦出、流傳西域、法領請歸、覺賢初譯、喜學重翻、正彰感應、續集感通。

## 四三、 華嚴經持驗記

一卷。卍續同上（二九九—三○六）。清·周克復居士纂。

從龍樹大士至明譚工部貞默母共四十九人。

## 四四、 華嚴海印道場九會請佛儀

一卷。卍續藏第一二八册（一三二—一三八）。

## 四五、 華嚴經海印道場十重行願常徧禮懺儀

四十二卷。卍續藏第一二八册（一三八—三五九）。唐·沙門慧覺依經録。宋·沙門普瑞補註。明·木增訂正，正止治定。

## 四六、 華嚴道場起止大略

一卷。卍續藏第一二八册（三六○）。明代，缺作者名

## 四七、 華嚴普賢行願修證儀

一卷。卍續藏第九十五册（五二八—五三七）。宋·晉水沙門浄源集。

有二本，各分十科。第一本（廣本）：

通敘緣起第一 勸修利益第二 揀擇根器第三 訶棄欲蓋第四 決志進修第五 嚴浄道場第六 啓請聖賢第七 正修十行第八 旋繞誦經第九 端坐思惟第十

第二本（略本）：

通敘緣起第一 嚴浄道場第二 浄身方法第三 啓請聖賢第四 觀行供養第五 稱讚如來第六 禮敬三寶第七 修行五悔第八 旋繞稱念第九 誦經軌式第十

## 四八、 圓覺經修證儀

十八卷。卍續藏第一二八册（三六一—四九八）。唐·終南山草堂寺沙門宗密述。

道場法事七門：觀修、簡器、呵欲、棄蓋、具緣、嚴處、立志。（以上卷一）

禮懺法儀八門：啓請、供養、讚歎、禮敬、懺悔、雜法事、旋繞、正思。（卷二至十六）

坐禪法八門：總標、調和、近方便、辨魔、治病，（以上卷十七）正修、善發、證相。（以上卷十八）

## 四九、 圓覺經道場略本修證儀

一卷。卍續藏第一二九册（一—四）。宋·晉水沙門浄源録。

㈠ 總敘緣起，㈡ 嚴浄道場，㈢ 啓請聖賢，㈣ 供養觀門，㈤ 正坐思惟，㈥ 稱讚如來，㈦ 禮敬三寶，㈧ 修行五悔，㈨ 旋繞念誦，一○ 警策勸修。