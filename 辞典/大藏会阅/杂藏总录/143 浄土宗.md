# 四、 浄土宗

## 一、 略論安樂浄土義

一卷。大藏第四十七册（一—三），卍續藏第一○七册（二○八—二一一）。後魏西河曇鸞大師撰。

以問答辨釋安樂浄土義。總有六番問答：

一問：安樂國，於三界中，何界所攝？答：非三界攝。

二問：有幾種莊嚴？答：據經：四十八願，即是其事；據論：以二種清浄，攝二十九種莊嚴。

三問：生者有幾輩？答：三輩，九品。又有一種不入三輩，謂生邊地，亦名胎生。

四問：胎生受快樂否？答：據無量壽經：轉輪王子得罪於王喻。

五問：以疑惑心受胎生者，云何起疑？答：以不能信佛智等故；疑有四種：一疑但念彌陀，未必得生安樂；二疑佛智於人不爲懸絶；三疑佛不能實度一切衆生；四疑佛不得一切種智。俱有釋文。並明對治。

六問：云何名爲十念？

## 二、 讚阿彌陀佛偈

一卷。大藏同上（四二○—四二四）。作者同上。

讚一百九十五。禮五十一拜。

## 三、 五方便念佛門

一卷。大藏第四十七册（八一—八三），卍續藏第一○七册（二一二、二一三）。隋·天台智者大師撰。

先明：㈠ 凝心禪，㈡ 制心禪，㈢ 體真禪，㈣ 方便隨緣禪，㈤ 息二邊分别禪。

次開念佛五門：㈠ 稱名往生門，㈡ 觀相滅罪門，㈢ 諸境唯心門，㈣ 心境俱離門，㈤ 性起圓通門。

次有二重問答：一、 明一行三昧。二、 明畫像觀禮。

## 四、 浄土十疑論

一卷。大藏第四十七册（七七—八一）。隋·天台智者大師説。

十疑者：

- 一、 菩薩應生三界，救苦衆生；因何求生浄土，自安其生？
- 二、 諸法本來無生，云何捨此求彼？經云「心浄土浄」，此云何通？
- 三、 十方佛土皆平等，云何偏求一浄土？
- 四、 十方佛土，隨念一佛，隨得往生，何須偏念彌陀？
- 五、 具縛凡夫，煩惱未斷一毫；西方浄土出過三界，云何得生？
- 六、 設令得生彼國，云何即得不退？
- 七、 何不求生兜率，親近彌勒？
- 八、 一生造惡業，臨終十念，云何得生？
- 九、 西方去此十萬億刹，凡夫劣弱，云何可到？又、往生論云：女人及根缺，二乘種不生？
- 一○、 今欲求生，當作何業？俗人未斷欲，得生彼否？論中一一答釋。

蕅益大師曰：此十問答，統浄宗一切疑問，振菩提大道之綱。斷疑生信，厥功最巨！雖後世種種異見，像季未生；其間破立，未能盡應末法邪僻之病，而綱宗所被何疑不遣？（浄土十要）

註釋一種

### ① 〔浄土十疑論註（註十疑論）〕 

一卷。卍續藏第一○七册（三五七—三六五），宋·沙門澄彧註。

## 五、 安樂集

二卷。大藏第四十七册（四—二二），卍續藏第一○七册（二一三—二三一）。唐·道綽大師撰。

此集總有十二大門，皆引經論證明勸信求生：

第一大門，有九門：

- 一、 明教興所由，約時被機，勸歸浄土。
- 二、 據諸部大乘，顯説聽方軌。
- 三、 據大乘聖教，明衆生發心久近、供佛多少。
- 四、 辨諸經宗旨不同—觀經以「觀佛三昧爲宗」。並示念佛三昧殊勝功德。
- 五、 明諸經得名各異—或就法、就事、就時、就處，其例非一。觀經：就人法爲名：佛是人，觀無量壽是法。
- 六、 料簡説人差别—經通五種人説。
- 七、 略明三身三土義—彌陀是報佛。極樂是報土。鼓音經中説阿彌陀佛有父母等者：須知彌陀亦具三身；極樂出現者，即是報身。言有父母等者，是穢土中示現化身父母也。亦如釋迦如來於浄土中，成其報佛；應來此方示有父母，成其化佛；如涅槃經中説。有四番問答，廣辨其義。
- 八、 彌陀浄國，位該上下，凡聖通往。
- 九、 明極樂三界攝與不攝—與略論安樂浄土義中第一番問答大同。

第二大門中，有三番料簡：

- 一、 明發菩提心，有四：功用、名體、顯異、問答解釋。
- 二、 破異見邪執，有九：
  - ㈠ 破妄計大乘無相異見偏執，有二番問答：① 破「願生浄土便是取相」之執，② 破行無相者不護戒相之執。
  - ㈡ 會通菩薩愛見大悲—破「勸衆生生浄土謂是愛染取相」之執。
  - ㈢ 破計心外無法，有二：① 破計情—有人言：心浄即是，心外無法，何須生西？破云：法性浄土，理處虚融，體無偏局。此乃無生之生，上士堪入。廣引無字寶箧經説。② 問答解釋：引智論新發意菩薩機解軟弱，雖言發心，多願生浄土，親近諸佛。
  - ㈣ 破願生穢土，不願生浄土—有人言：願生穢土教化衆生，不願生浄土。答曰：身居不退者，可爾。若實凡夫，唯恐自行未立，逢苦即變，欲濟彼者，相與俱没。如似逼鷄入水，豈能不濕？
  - ㈤ 破若生浄土，多喜著樂。
  - ㈥ 破求生浄土是小乘。
  - ㈦ 破求生兜率，不歸浄土—約四義較量，兜率不如西方。
  - ㈧ 較量願生十方浄土不如歸西方—約三義較量。
  - ㈨ 料簡别時意—辨攝論説「十念成就即得往生，是佛别時意」疑。
- 三、 廣施問答，釋去疑情。有九番問答：
  - ㈠ 衆生業重，云何少時念佛即得往生？
  - ㈡ 業道如秤，重處先牽；十念得生，先牽之義，何以取信？
  - ㈢ 明十念義。
  - ㈣ 計念相狀。
  - ㈤ 既云十念得生，則平時不念，待臨終時念，可乎？
  - ㈥ 一切衆生畢竟無生，云何龍樹天親皆願往生？
  - ㈦ 生爲有本，今勸生浄土，即棄生求生，生何可盡？
  - ㈧ 「知生無生，當上品生」者，下品生人，豈非取實生也？若實生者，即墮二疑：① 恐不得生；② 謂：此有相善，不能與無生爲因。
  - ㈨ 有人念佛不滿所願者，何故？

—此九番問答，均甚切要。修浄業者不可不讀。

第三大門，有四番料簡：

- 一、 辨難行道易行道；
- 二、 明時刼大小不同；
- 三、 無始刼來，輪六道，受生無數；
- 四、 引聖教證成，勸信求生。

第四大門，有三番料簡：

- 一、 依古德歎歸浄土；
- 二、 據諸經論，凡聖修入，多明念佛三昧，以爲要門；
- 三、 問答解釋，顯念佛三昧有種種利益。有五番問答。

第五大門，有四番料簡：

- 一、 汎明修道延促，欲令速獲不退；
- 二、 此彼禪觀比較勸往生；
- 三、 此彼浄穢二境亦名漏無漏比較；
- 四、 引聖教證成，勸後代生信求往。

第六大門，有三番料簡：

- 一、 以十方浄土比較；
- 二、 義推；
- 三、 辨經住滅—謂末法時，諸經滅盡，唯留壽經止住百年。

第七大門有兩番：

- 一、 此彼取相料簡縛脱；
- 二、 明此彼修道用功輕重、獲報真僞，故勸向彼。

第八大門有三：

- 一、 略擧經證，皆勸捨此忻彼；
- 二、 彌陀釋迦二佛比較；
- 三、 釋往生意—既發大心，應在此土度生；何故求生浄土，捨衆生而自求菩提樂乎？釋引智論，大同十疑論中説。

第九大門有二：

- 一、 苦樂、善惡相對；
- 二、 壽命長短比較。

浄度菩薩經云：人壽百歲，夜消其半，即是減却五十年也。就五十年内，十五已來，未知善惡；八十已去，昏耄虚劣；自此之外，唯有十五年在。於中，外則王官逼迫，長征遠防；或繋在牢獄；内則門户吉凶，衆事牽纒；忪忪，常求不足。如斯推計，可有幾時得修道業？如此思量，豈不哀哉！

第十大門有二：

- 一、 依大經（無量壽經）引類證成；
- 二、 釋向義。

第十一大門有二：

- 一、 勸一切衆生，託善知識，作向西意；
- 二、 辨衆生死後生緣勝劣。

第十二大門，就十往生經爲證，勸往生也。

## 六、 觀念阿彌陀佛相海三昧功德法門

一卷。大藏第四十七册（二二—三○），卍續藏第一○七册（三三四—三四一）。唐·善導大師集。

一、 依觀經明觀佛三昧法：行者欲生浄土，唯須持戒念佛，誦彌陀經，日别十五遍，二年得一萬；日别三十遍，一年一萬。日别念一萬遍佛，亦須依時禮讚浄土莊嚴事，大須精進。或得三萬、六萬、十萬者，皆是上品上生人。自餘功德，盡往生，應知。

二、 般舟三昧經請問品明七日七夜入道場念佛三昧法—依經明念佛三昧法；依經明入道場念佛三昧法，及道場内懺悔發願法；命終助念法。

三、 依經明五種增上緣義—㈠ 滅罪增上緣，㈡ 護念得長命增上緣，㈢ 見佛增上緣，㈣ 攝生增上緣，㈤ 證生增上緣。

後有三番問答：

㈠ 明毁謗之過；

㈡ 明現生功德；

㈢ 明破戒懺法。

## 七、 轉經行道願往生浄土法事讚

二卷。大藏同上（四二四—四三八）。唐·善導大師集。

## 八、 往生禮讚偈

一卷。大藏第四十七册（四三八—四四八）。唐·善導大師集。

## 九、 依觀經等明般舟三昧行道往生讚

一卷。大藏同上（四四八—四五六）。唐·善導大師撰。

## 一○、 釋浄土羣疑論

七卷。大藏第四十七册（三○—七六），卍續藏第一○七册（二五四—三○三）。唐·西都千福寺大德懷感撰。

論文大門總有十二：

第一、 明凡夫所生身土，有八章：㈠ 總標身土；㈡ 别明極樂身土，有二：一 總示極樂，二 别釋報化；㈢ 漏無漏土；㈣ 界攝不攝，有六：一 攝不二義，二 問答不攝，三 問答例證，四 會通教説，五 重釋不攝，六 重救更難；㈤ 有漏亦浄，有二：一 體穢相浄，二 正會維摩；㈥ 浄處有穢；㈦ 安師三句，有二：一 正釋三句，二 色質無碍；㈧ 體穢現前。

第二、 明凡夫能生有相，六章：㈠ 有相趣求；㈡ 事理俱生；㈢ 世諦往生；㈣ 色觀非邪；㈤ 佛來不來，二：一 來不來異，二 佛常二義；㈥ 佛名有詮。

第三、 會論相違成凡夫往生，二章：㈠ 會通三地，㈡ 會通别時，二：一 解論破計，二 别時意相。

第四、 就凡夫往生明其本住處，二章：㈠ 五趣往生；㈡ 極樂中有，五：一 中有有無，二 中有差别，三 中有著衣，四 中陰行相，五 食香有無。

第五、 就凡夫往生明增長信心，七章：㈠ 諸佛證成；㈡ 佛具諸願；㈢ 兼知定生；㈣ 不願色界；㈤ 戒感長壽，㈥ 中悔往生；㈦ 不勸此浄。

第六、 會經異説破他謬解，十二章：㈠ 逆謗除取，三：一 十五家義，二 破非顯定，三 别破信行；㈡ 像末念佛；㈢ 反難三階；㈣ 開遮不同；㈤ 止住百歲，二：一 留住時節，二 留念佛義；㈥ 十輪滅罪；㈦ 念佛五勝；㈧ 謗法往生；㈨ 當根佛法；一 ○ 專雜二修；一一 念佛昇沉；一二 念佛除魔。

第七、 兜率西方相對判優劣，二章：㈠ 二處校量；㈡ 二處同異。

第八、 明得生者業感起不起，七章：㈠ 浄土潤生；㈡ 緣生有無；㈢ 諸惑不起；㈣ 俱生惑起；㈤ 生者不退；㈥ 浄穢樂異；㈦ 超聖無苦。

第九、 雜明往生行業種種義，三十三章：㈠ 空有隨機；㈡ 唯勸西方；㈢ 喜捨命終；㈣ 念佛長短；㈤ 退位欣浄；㈥ 化女有無；㈦ 不雜結使；㈧ 對治待修；㈨ 浄土速證；一○ 多勸念佛；一一 諸惡不起；一二 五逆不定；一三 四業攝不；一四 三業攝不；一五 三十勝益；一六 行門非一；一七 淺位求浄；一八 二乘不生，二：一 不生四義，二 衆香土例；一九 永絶惡趣；二○ 一切生不；二一 清泰國土；二二 五通超勝；二三 分段變易；二四 極樂無苦；二五 極樂度苦；二六 八識三受；二七 身無户蟲；二八 去此不遠；二九 是心作佛；三○ 佛頂見不；三一 得見諸佛；三二 生諸佛前；三三 即見佛心。

第十、 料簡九品位行，二十三章：㈠ 九品往生；㈡ 六信不退；㈢ 中下來不；㈣ 滅罪多少；㈤ 聞經稱佛；㈥ 具足十念；㈦ 念佛七勝；㈧ 無上功德；㈨ 一念即生；一○ 偏勸彌陀；一一 念佛多善；一二 事理念佛；一三 業成生不；一四 臨終念佛；一五 火蓮不同；一六 下下金蓮；一七 極樂時刼；一八 華合所因；一九 浄土滅罪；二○ 一念十念；二一 損力益能；二二 舊業更生；二三 善惡互滅。

第十一、 料簡念佛三昧行相，十三章：㈠ 念佛證據；㈡ 修道次第；㈢ 凡聖皆學；㈣ 通念三身；㈤ 定處見異；㈥ 下愚得定；㈦ 定見難思；㈧ 定境真實；㈨ 知實三昧；一○ 三昧得益；一一 知覺淺深；一二 傍謗損益；一三 闇室念佛。

第十二、 料簡投地自撲懺悔，一章。

右共一百四十一問答。

## 一一、 浄土論

三卷。大藏第四十七册（八三—一○四），卍續藏第一○七册（二三二—二五三）。唐·沙門迦才撰。

總閲羣經，披諸異論，撮其機要，撰爲一部，名浄土論。

搜撿羣籍，備引道理，勒爲九章，令文義區分，品目殊位，使覽之者，宛如掌中耳。

- 一、 定土體性；
- 二、 定往生人；
- 三、 定往生因；
- 四、 出道理—依何道理得生浄土？並釋妨難；
- 五、 引聖教爲證；
- 六、 引現得往生人相貌—引道俗往生事迹二十人；
- 七、 將西方兜率相對比校優劣—約浄穢有十，約難易有七；
- 八、 明教興時節；
- 九、 教人欣厭勸進其心。

—龍樹大士讚阿彌陀佛文，有十二禮，見第五引聖教中。文在中卷末。謂是禪那崛多所譯。

## 一二、 西方要決釋疑通規

一卷。大藏第四十七册（一○四—一一○）。唐·大慈恩寺沙門基撰。

仰惟，釋迦啓運，弘益有緣；教闡隨方，並霑法潤。親逢聖化，道悟三乘。福薄因疎，勸歸浄土。作斯業者，專念彌陀；一切善根，生彼國。彌陀本願，誓度娑婆。上盡現生一形，下至臨終十念，但能決定，皆得往生。當今學者，特懷疑慮，爲諸經論，文有相違。若不會通，疑端莫絶。略陳十四，決通湍流。博識通才，幸尋取悟耳。

- 一、 釋金剛般若「色見聲求是行邪道」疑。
- 二、 釋佛藏經「見有佛法僧戒可取者，即魔眷屬」疑。
- 三、 釋無量壽經「此土修道一日，勝餘土百年」疑。
- 四、 釋彌勒問經「念佛者非凡愚念，不雜結使念，得生彌陀佛國」疑。
- 五、 釋「念佛求生，不如無生行勝；心即是佛，何假别求」疑。
- 六、 釋「臨終佛迎或謂是魔」疑。
- 七、 兜率近，西方遠，釋捨近取遠疑。
- 八、 釋「生彼浄土即得不退」疑。
- 九、 釋「少善根福德不生」及「單念佛名未爲大善」疑。
- 一○、 釋「女人根缺二乘不生」疑。
- 一一、 會釋三階行者五種小疑。
- 一二、 依攝大乘會釋别時義。
- 一三、 會釋法華一稱佛名已成道疑。
- 一四、 略明作業方軌—明四種修法：㈠ 長時修，㈡ 恭敬修，㈢ 無間修，㈣ 無餘修。

卍續藏第一○七册（三○四—三二三），有：

### 一 〔西方要決釋疑通規科註〕 

二卷。不詳作者。此書大意，分有四種：㈠ 造主正否？㈡ 所説次否？㈢ 正説大旨，㈣ 宗趣定判。

後附：

### 二 〔辨西方要決真僞造疑〕 

日僧基辨撰。分三門：㈠ 擧古疑，㈡ 擧他判，㈢ 今正判定。

## 一三、 遊心安樂道

一卷。大藏第四十七册（一一○—一一九），卍續藏第一○七册（三二四—三三三）。唐·海東沙門元曉撰。

遊心安樂，略開七門：

一、 述教興宗致。

二、 定彼土所在—約四對明土義。大同無量壽經宗要明果德中浄不浄門。

三、 明疑惑患難，有三：㈠ 明所疑境，㈡ 明對治疑惑相—四種疑，同宗要。㈢ 明生彼化胎優劣。

四、 顯往生因緣—先引壽經三輩生因；次依文辨相中，先明正因，後明助緣，大同宗要中顯因行門。

五、 出往生品數—引觀經三福九品文，有釋。

擧要言之：三乘聖人，上至地前，下至八部，但能發菩提心，專念阿彌陀佛，厭穢忻浄，臨終正念現前者，皆得往生。若勇猛精進，觀行分明，臨終最後心不亂者，並得上生。乃至臨終最後十念相續現前者，得下品生。此中，菩薩、二乘、凡夫往生，各有九品；但經中不能委細分别，大小凡夫合論九品；究實即有無量差别也。

又云：詳觀經旨，凡夫是正生，聖人是兼生。

六、 往生難易，有二：先明二處優劣，後述往生難易。—即西方、兜率、浄穢難易之比較。大同迦才浄土論第七章及西方要決第七門。

七、 解防、除疑：㈠ 釋攝論别時意疑；㈡ 釋韋提是大菩薩，爲衆生現女身疑；㈢ 釋女人根缺二乘不生疑；㈣ 釋觀經生彼聞四諦法疑；㈤ 釋衆生業重、十念得生疑；㈥ 釋彌勒問經十念非凡夫念疑；㈦ 釋十念能消重罪得生浄刹疑；㈧ 釋浄土勝妙、非凡夫所居疑；㈨ 救拔亡靈得生浄土之法—引不空絹索神變因緣經中大灌頂真言，加持沙土，灑於墳墓，亡者得生。

## 一四、 念佛三昧寶王論

三卷。大藏第四十七册（一三四—一四四）。唐·紫閣山草堂寺沙門飛錫撰。

此論，總有二十門，上卷七門，念未來佛。

- 一、 念未來佛速成三昧門，
- 二、 嬖女羣盜皆不可輕門，
- 三、 持戒破戒但生佛想門，
- 四、 現處湯獄不妨受記門，
- 五、 現空無我擇善而從門，
- 六、 無善可擇無惡可棄門，
- 七、 一切衆生肉不可食門。

中卷六門，念現在佛。

- 八、 念現在佛專注一境門，
- 九、 此生他生一念十念門，
- 一○、 是心是佛是心作佛門，
- 一一、 高聲念佛面向西方門，
- 二一、 夢覺一心以明三昧門，
- 一三、 念三身佛破三種障門。

下卷七門，通念三世無不是佛。

- 一四、 念過去佛因果相同門，
- 一五、 無心念佛理事雙修門，
- 一六、 了心境界妄想不生門，
- 一七、 諸佛解脱心行中求門，
- 一八、 三業供養真實表敬門，
- 一九、 無相獻華信毁交報門，
- 二○、 萬善同歸皆成三昧門。

註釋一種

### ① 〔念佛三昧寶王論義疏〕 

民國·諦閑大師講。見諦閑大師遺集第七册。

## 一五、 念佛鏡

二卷。大藏第四十七册（一二○—一三三），卍續藏第一○七册（三四二—三五七）。唐·沙門道鏡、善道共集。

總有十一門：

- 一、 勸集念佛門，
- 二、 自力他力門，
- 三、 念佛得益門，
- 四、 已得往生門，
- 五、 校量功德門，
- 六、 校量齋福門，
- 七、 疑謗得罪門，
- 八、 誓願證教門，
- 九、 廣攝諸教門。
- 一○、 釋衆疑惑門，分六：㈠ 念佛對三階門，㈡ 念佛對彌勒門，㈢ 念佛對坐禪門，㈣ 念佛對講説門，㈤ 念佛對戒律門、㈥ 念佛對六度門。
- 一一、 念佛出三界門。

後附：修西方十二時，修西方十勸，臨終正念往生文。

> 〔案〕 念佛對戒律門中謂：末法是念佛時，不是持戒時。又謂：念佛能益無損，持戒損多益少云云。爲弘揚念佛而抑戒律，有違聖教；又易使人誤會以爲：「只要念佛，不必持戒」；則必破壞正法，戒浄俱毁矣！行者宜應持戒念佛兩門並重，方得往生安養。如觀無量壽經三福中説，應知。

一六、 集諸經禮懺儀

二卷。大藏第四十七册（四五六—四七四）。唐·崇福寺沙門智昇撰。

雖集諸經，而多是浄土行儀。

## 一七、 浄土五會念佛略法事儀讚

一卷。大藏第四十七册（四七四—四九○）。唐·南嶽沙門法照，於上都章敬寺浄土院述。

## 一八、 往生浄土決疑行願二門

一卷。大藏第四十七册（一四四—一四七）。宋·耆山沙門遵式撰。

一、 決疑門，有三疑：㈠ 疑師，㈡ 疑法，㈢ 疑自。

二、 行願門，有四：㈠ 禮懺門，㈡ 十念門，㈢ 繋緣門，㈣ 衆福門。

## 一九、 往生浄土懺願儀

一卷。大藏同上（四九○—四九四）。宋·遵式大師撰。

沙門遵式，輒采大本無量壽經，及稱讚浄土等諸大乘經，集此方法，流布諸後，普結浄緣。

十科：㈠ 嚴浄道場，㈡ 明方便法，㈢ 正明修意，㈣ 燒香散華，㈤ 禮請法，㈥ 讚歎法，㈦ 禮佛法，㈧ 懺願法，㈨ 旋誦法，一○ 坐禪法。

## 二○、 無量壽佛讚註

一卷。卍續藏第一二八册（七二—七五）。宋·沙門元照作讚，沙門戒度註釋。

大智律師所製讚詞，文約義豐，旨趣宏遠；唯心之道，盡於此矣。……採經論格言，直申厥旨，而箋註之。

## 二一、 樂邦文類

五卷。大藏第四十七册（一四八—二三一），卍續藏第一○七册（四○七—四九一）。宋·四明石芝沙門宗曉編次。

囊括諸經，網羅衆製，伏而讀之，意圖良導。雖微詞奥旨，未易窺測；然研味有年，粗亦識其梗概。重念：隋珠和璧，爲天下之至寶，苟韞匵而藏諸，則人孰得而共之？遂於假日，即其所得，次而編之，始於經咒，終乎詩詞，凡十有四門，總二百二十餘首，析爲五卷，目曰：「樂邦文類」，蓋倣儒家柳宗直西漢文類之作也。

- 〔卷一〕 經—凡四十六處，咒—凡十一道，論—凡六處。
- 〔卷二〕 序跋—三十二家，文—十三家，讚—十七首。
- 〔卷三〕 記碑—一十九首，傳—一十四傳。
- 〔卷四〕 雜文—三十三首。
- 〔卷五〕 賦、銘—各一家，偈—六家，頌—二十家，詩—二十二家，詞—七家。

中峰禪師懷浄土詩一百八首。

## 二二、 樂邦遺稿

二卷。大藏第四十七册（二三一—二四九），卍續藏第一○七册（四九二—五一二）。宋·沙門宗曉編。

愚挺志于浄業，誓欲均被有情，同歸實界，故纘集樂邦文類行於世外，餘片文隻義，暨隨所見聞，可益扶浄業者，續又紀爲樂邦遺稿，蓋倣儒家典籍拾遺之説也。

上卷有六十二段，下卷有六十六段。

