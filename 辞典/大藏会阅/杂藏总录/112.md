### 〔卷十一〕

大鑑下第十二世—雲居舜禪師法嗣十五人：蔣山法泉、天童澹交、崇梵餘、慈雲修慧、長耳子良、開元瑩，六人見録。

大潙宥禪師法嗣五人：歸宗慧通、興教慧憲、崇福清雅，三人見録。

育王璉禪師法嗣二十三人：佛日戒弼、天宫慎徽、徑山維琳、勝因資、正彦庵主，五人見録。

靈隱知禪師法嗣二人：靈隱正童，一人見録。

承天簡禪師法嗣二人：智者利元、瑞安僧印。

九峯鑑韶禪師法嗣一人：大梅法英。

稱心倧禪師法嗣一人：慧日堯。

報本蘭禪師法嗣二人：中際可遵、法明上座。

稱心明禪師法嗣一人：上藍光寂。

承天宗禪師法嗣九人：崇福了、承天守明、鳳皇有從、大龍德全、海印法安，五人見録。

長蘆福禪師法嗣六人：廣慧和，一人見録。

天衣和禪師法嗣二人：菩提志專，一人見録。

雲居齊禪師法嗣五十六人：雲居契環、靈隱文勝、瑞巖義海、廣慧智全、保福居煦、南明惟宿、清溪清、萬杉高智、金鵝虚白、翠峯洪、上藍普，十一人見録。

功臣軻禪師法嗣四人：堯峯顥暹、聖壽志昇、功臣守如，三人見録。

棲賢澄湜禪師法嗣十一人：興教惟一、西余體柔、惟素山主、福嚴省賢、仰山智齊，五人見録。

羅漢祖印行林禪師法嗣十五人：長蘆贊、支提昭愛、靈峯道誠、仰山擇和、崇勝道珍、富樂智静、慧力紹珍、太寧慶璁，八人見録。

### 〔卷十二〕

大鑑下第十三世—法雲法秀禪師法嗣五十九人：法雲惟白、保寧子英、僊岩景純、廣教守訥、慈濟聰、白兆珪、浄名法因、福嚴守初、德山仁繪、廣慧寶林、霍丘歸才、安國自方、香積用旻、瑞相子來、真空從一、乾明廣、開先智珣、甘露德顒、蔣山良策、吉祥訥、廣慧沖雲、承天月、安福子勝、正覺道清、澄慧義端、北天王益、智柔菴主、慧嚴永，二十八人見録。

東京法雲佛國惟白禪師，靖江人。著有續燈録三十卷。後住明州天童。

杭州佛日山智才禪師法嗣九人：夾山自齡，一人見録。

長蘆應夫禪師法嗣二十五人：洪濟宗熙、琅邪宗初、龍蟠道成、普滿明、褒禪普、寶林道輝、雲巖志愿、等覺法思、壽春法岸、定山文彦、護國紹通、法寶德一、乾明寶慧、開聖覺、雪竇道榮、慧日智覺，十六人見録。

棲賢遷禪師法嗣五人：王屋燈、法雨惟鎮、東明慧遷，三人見録。

開元智譚禪師法嗣二人：開元宗祐，一人見録。

善果懷演菴主法嗣一人：玉池沖嚴。

天寧道楷禪師法嗣二十六人：香山法成、大智齊璉、丹霞淳、浄因覺、資聖南、白水修己、石門元易、洞山道微、韶州誧、鹿門法燈、寶峯惟照、普賢善秀、高世則居士，十三人見録。

鄧州丹霞子淳禪師，劒州賈氏子。弱冠爲僧，徹證於芙蓉之室。宋徽宗宣和己亥（一一一九）春示寂。語録二卷，卍續一二四册。

西京天寧禧誧禪師，蔡州宋氏子。初住韶山，次過天寧丹霞。政和五年（一一一五）九月四日，忽召主事，令以楮囊分而爲四，衆僧童行常住津送各一。既而復曰：丹霞有箇公案，從來推倒扶起，今朝普示諸人，且道是箇甚底？顧視左右，曰：會麽？曰：不會。師曰：偉哉大丈夫，不會末後句！遂就寢，右脇而化。

大洪山報恩禪師法嗣五人：大洪守遂，一人見録。

歸宗通禪師法嗣五人：資福素月、同安慶通，二人見録。

江陵福昌知信禪師法嗣三人：法典期，一人見録。

蔣山佛慧泉禪師法嗣五人：清獻公趙抃居士，一人見録。

### 〔卷十三〕

大鑒下十三世—楊岐方會禪師法嗣十二人：白雲守端、保寧仁勇、比部孫居士、石霜守孫、東林郁山主，五人見録。

舒州白雲守端禪師，衡陽葛氏子。幼事翰墨，冠依茶陵郁山主披削，往參楊岐。宋神宗熙寧五年（一○七二）遷化。壽四十八。語録二卷，廣録四卷，卍續一二○册。

金陵保寧仁勇禪師，四明竺氏子。容止淵秀。齠爲大僧，通天台教。更衣謁雪竇明覺禪師，覺意其可任大法，誚之曰：央庠座主。師憤悱下山，望雪竇拜曰：我此生行脚參禪，道不過雪竇，誓不歸鄉！即往泐潭，踰紀，疑情未泮。聞楊岐移雲蓋，能鈐鍵學者，直造其室，一語未及，頓明心印。岐殁，從同參白雲端遊，研極玄奥。後出世，兩住保寧而終。語録一卷，卍續一二○册。

翠巖可真禪師法嗣五人：大潙慕喆、西林崇奥、石皷洞珠，三人見録。

潭州大潙慕喆真如禪師，撫州臨川聞氏子。宋哲宗紹聖二年（一○九五）十月八日，無疾，説偈曰：昨夜三更，風雷忽作；雲散長空，前溪月落。良久，别衆趨寂。

蔣山贊元禪師法嗣九人：雪竇法雅、承熙應悦、石門雅、峯子瓊，四人見録。

雙峯省囘禪師法嗣四人：光國文贊、靈山彦文，二人見録。

菩提光用禪師法嗣一人：浄土善思。

天童清遂禪師法嗣四人：大中立志、乾元圓、萬壽應城，三人見録。

雲峯文悦禪師法嗣七人：壽寧齊曉、澄慧咸詡，二人見録。

定慧超信禪師法嗣六人：穹窿智圓，一人見録。

玉泉悟空禪師法嗣一人：護國齊月。

福嚴保宗禪師法嗣二人：華藥義然、承天智昱。

太子同廣禪師法嗣一人：龍門清照。

浄因道臻禪師法嗣六人：長慶慧暹、棲勝繼超、香嚴洞敷，三人見録。

天王仁岳禪師法嗣四人：興化紹清、定林景芳、首山處珪，三人見録。

玉泉謂芳禪師法嗣四人：聖泉紹燈、慧力善周、南華重辯、延福智興。

臨江軍慧力善周禪師，於宋哲宗元祐元年（一○八六）十二月望日，沐浴，浄髮，説偈曰：

&nbsp;&nbsp;&nbsp;&nbsp;山僧住瑞筠 &nbsp;&nbsp;&nbsp;&nbsp;未嘗形言句

&nbsp;&nbsp;&nbsp;&nbsp;七十三年來 &nbsp;&nbsp;&nbsp;&nbsp;七十三年去

言畢，趺坐而逝。三日後，鬚髮再生。

靈隱文勝禪師法嗣二十五人：靈隱延珊、薦福居則、靈隱藴聰、南院清、寶寧宗、石佛有邦、清涼擧内，七人見録。

大梅居煦禪師法嗣一人：智者嗣如。

龍華悟乘禪師法嗣三人：靈巖宣密，一人見録。

瑞巖義海禪師法嗣二人：大梅文慧、翠巖嗣元。

彰江昭遠禪師法嗣一人：寓壽守堅。

浄衆言首座法嗣一人：招提惟湛。

### 〔卷十四〕

大鑑下十三世—慧林宗本禪師法嗣二百人：法雲善本、投子修顒、金山善寧、廣靈希祖、資壽除巖、隱静守儼、本覺守一、甘露仲宣、太平守思、靈耀良、長蘆崇信、瑞光守琮、水西山軻、啓霞慧章、石佛曉通、南冥善通、西湖文義、韶山杲、浄因惟嶽、天童可齊、萬壽普懃、香山延泳、雪竇守卓、報本常利、資福道芳、九著、香山法晝、琅山載儀、定慧遵式、廣法法光、瑞巖永覺、法海世長、太平慧燈、米山崇僊、寶花願、嶽林元亨、澄慧善可、悟本慶、浄土慧旻、澄慧師冕、石霜能、逍遥聰、投子普聰、普照處輝、南禪寧、道場慧印、褒親祥，四十七人見録。

東京法雲善本大通禪師，姓董氏。母禱佛而生師。參圓照本禪師，嘿契宗旨，服勤五年，盡得其要。以師法名下一字與圓照同，時號圓照爲大本，以師爲小本。宋徽宗大觀三年（一一○九）十二月甲子，屈三指，謂左右曰：止三日。已而，果殁。師平居作止，直視不瞬；臨衆三十年，未嘗笑；及閒居時，抵掌笑語。或問其故，師曰：不莊敬，無以蒞衆。吾昔爲叢林故，强行之，非性實然也。所至，見畫佛菩薩行立之像，不敢坐；伊蒲塞饌以魚肉名者，皆不食；其真誠敬事，防心離過，類如此。及其陞堂演唱，則左右顧，如象王旋面，學者多因此悟入。其將終之夕，越僧數人，夢師歸兜率天云。

### 〔卷十五〕

大鑑下十三世—黄龍慧南禪師法嗣二十四人：黄龍祖心、泐潭克文、泐潭洪英、仰山行偉、隆慶慶閑、雲蓋守智、玄沙合文、黄檗惟勝、百丈元肅、大潙懷秀、福嚴慈感，十一人見録。

洪州黄龍晦堂祖心禪師，南雄始興鄔氏子。少爲書生，有聲。年十九而目盲，父母許以出家，輒復見物。乃往依龍山寺沙門惠全，明年試經業，而師獨獻詩，得剃髮。繼住受業院，不奉戒律，一旦棄之，入叢林，謁雲峯悦，留止三年，苦其孤硬，告悦將去，悦命往依南公，師至南公處四年，知有機而不發，又辭上雲峯，會悦殁，因就止石霜，無所參決，試閲傳燈，至僧問多福禪師話，頓覺親見二師，徑至南公，南笑云：子入吾室矣！師亦踴躍自喜，即應曰：「大事本如是，和尚何用教人看話語，百計搜尋？」南云：「若不令汝如此究尋，到無用心處，自見自肯，吾即埋没汝也。」宋哲宗元符三年（一一○○）十一月十六日中夜示寂，壽七十六，臘五十五。賜號寶覺。語録一卷，卍續一二○册。

洪州泐潭真浄克文禪師，出於陝府閔鄉鄭氏。師生傑異，幼孤，事後母至孝，而失愛，母數困辱之，父悲之，使游學四方，至復州北塔，聞耆宿廣公説法，感泣。師事之，北塔以克文名之。二十五，試所習，剃髮，受具。時，南禪師在黄檗，師往造焉。宋徽宗崇寧元年（一一○二）十月十六日中夜，沐浴跏趺，衆請説法，師笑曰：今年七十八，四大相離别，風火既離散，臨行休更説。言畢而逝。

### 〔卷十六〕

大鑑下十三世—黄龍慧南禪師法嗣五十九人：石霜琳、開元子琦、上藍順、三祖法宗、四祖法演、五祖曉常、佛印宣明、靈巖重確、大潙穎詮、九椶法明、廉泉曇秀、靈鷲慧覺、興化法澄、花藥元恭、興國契雅、寶蓋子勤、雲峯道圓、延慶洪準、勝業惟亨、登雲超及、積翠永菴主、靈隱德滋、東林常聰、保寧圓機、雲居元佑、報本慧元、建隆昭慶、清隱清源、禾山德普、慧林德遜、祐聖法、三角慧澤、法輪文昱、志芝菴主，三十四人見録。

福州延慶洪準禪師，桂林人。久從南禪師游。天資純謹，未嘗忤物。聞人之善，如出諸己，喜氣津津，生眉宇間；聞人之惡，必合掌扣空，若自追悔者，見者莫不笑之，而師真誠始終如一。出世延慶。暮年，謝院事，寓迹寒溪寺，壽已逾八十矣。日夕無他營爲，眠食之餘，惟吟梵音讚觀世音而已。臨終時，門人弟子皆赴檀越供，唯一僕夫在。師携磬坐土地祠前，誦孔雀經一遍告别，即歸，安坐，瞑目而逝。三日不傾。鄉民來觀者，如堵。師忽開目而笑，使坐于地。有頃，門弟子還，師呼立其右，握手，如炊熟。久視之，寂然去矣！神色不變，頰紅如生。道俗塑其像龕之。

舒州宿松縣靈隱德滋山主，蜀人。住院二十年，每日獨自上堂曰：「朝朝相似，日日一般；只這便是，更莫别求。」宋神宗元豐六年（一○八三）十月四日，陞堂集衆，良久，曰：會麽？衆無語，師儼然而逝。

慧林若沖禪師法嗣八人：華嚴智明、永泰智航、壽聖子邦、廣福曇章、石塔戒，五人見録。

瑞巖子鴻禪師法嗣六人：佛窟可英、岳林曇振，二人見録。

天鉢重元禪師法嗣六人：祖印善丕、元豐清滿、善勝真悟、定慧法本，四人見録。

三祖沖會禪師法嗣二人：臨安居潤，一人見録。

### 〔卷十七〕

大鑑下十四世—丹霞淳禪師法嗣九人：天童正覺、長蘆清了、大洪慶預、治平湡，四人見録。

明州天童宏智正覺禪師，廣録九卷，大藏四八册，卍續一二四册。

真州長蘆真歇清了禪師，左綿雍氏子。襁褓入寺，見佛，喜動眉睫，咸異之。年十八，試法華得度，往成都大慈習經論，領大旨。出蜀，至沔漢，扣丹霞之室。語録二卷。卍續一二四册。

香山浄因成禪師法嗣十一人：天封子歸、吉祥法宣、護國守昌、丹霞普月、尼慧光，五人見録。

寶峯照禪師法嗣九人：圓通德止、真如道會、智通景深、花藥智朋，四人見録。

石門易禪師法嗣五人：青原齊、天衣聰、香山尼佛通，三人見録。

天寧誧禪師法嗣一人：熊耳慈。

大潙喆禪師法嗣三十人：智海道平、泐潭景祥、光孝慧蘭、東明仁先、普照曉欽、東林自遵、福嚴真、東明遷、道吾汝能、興教慧淳、永安妙喜，十三人見録。

雪竇雅禪師法嗣四人：光孝普印，一人見録。

慶善晨禪師法嗣一人：慶善普能。

浄土思禪師法嗣二人：萬壽法詮、慶善守隆。

護國月禪師法嗣一人：護國慧本。

大洪守遂禪師法嗣二人：大洪慶顯，一人見録。

### 〔卷十八〕

大鑑下十四世—泐潭洪英禪師法嗣十一人：法輪齊添、慧明雲、仰山友恩、大潙齊恂，四人見録。

仰山行偉禪師法嗣八人：谷隱静顯、黄檗永泰、龍王善隨、慧日明，四人見録。

百丈元肅禪師法嗣十二人：仰山清蕑、百丈惟古、月珠神鑑，三人見録。

黄檗惟勝禪師法嗣十六人：昭覺純白，一人見録。

成都昭覺純白禪師，梓州飛鳥人，姓支。父謙，聞法於從山道者。嘗云：吾根鈍，不得入圓頓；願有子續佛慧命，足矣。師少聞父誨，諦聽沉思，有如宿習。一日，躍過溪，忽然有省，不覺失笑。遂往峨眉山華嚴寺出家，受具。父子相與，徧歷成都講肆，通性相二宗。去之，南遊，首謁太平俊。次依黄檗勝，得蒙印證心地。受請住昭覺。元祐末（—一○九三），辭去。後又受請，仍住昭覺。師示疾，以頌付小師宗顯曰：風高月冷，水遠天長；出門無影，四面八方。怡然而寂。世壽五十九，坐三十四夏。小師得法出世者，曰：宗顯、宗化。嗣法者，曰：劍州元封常照，卭州鐵像子嵩。師於昭覺爲第一代。

隆慶慶閒禪師法嗣三人：安化聞一，一人見録。

雲蓋守智禪師法嗣九人：寶壽最樂、道場法如、石佛慧明，三人見録。

上籃順禪師法嗣四人：蘇轍參政，一人見録。

本覺守一禪師法嗣十人：越峯粹珪、壽山本明、如菴主、尼法海，四人見録。

平江府西竺寺尼法海，寶文吕嘉之姑。首參法雲秀，後領旨於法真言下。諸名儒屢挽應世，堅不從。殂日，説偈曰：霜天雲霧結，山月冷涵輝；夜接故鄉信，曉行人不知。届明，坐脱。

乾明覺禪師法嗣二人：長慶應圓禪師，一人見録。

長蘆信禪師法嗣十五人：妙空智訥、慧林懷深、智者法詮、光孝如璝、天衣如哲，五人見録。

東京慧林慈受懷深禪師，壽春府夏氏子。生而祥光現舍，文殊堅禪師遥見，疑火也；詰旦，知師始生，往訪之；師見堅，輒笑。母許出家。年十四割愛，冠祝髮，後四年訪道，依浄照（崇信）於嘉禾資聖。廣録四卷，卍續一二六册。

越州天衣如哲禪師，族里未詳。自退席，寓平江之萬壽。飲啖無擇，人多侮之。有以瑞巖唤主人公話問者，師答以偈曰：瑞巖長唤主人公，突出須彌最上峯；大地掀翻無覓處，笙歌一曲畫樓中。一日，曰：吾行矣。令拂拭所乘笋輿，乃書偈告衆曰：道在用處，用在死處；時人祇管貪歡樂，不肯學無爲。敘平昔參問，勉衆進修已，忽豎起拳曰：諸人且道，這箇落在甚處？衆無對。師揮案一下，曰：一齊分付與秋風！遂入輿，端坐而逝。

開先珣禪師法嗣二人：延昌熙永、開先宗。

保寧英禪師法嗣十一人：廣福惟尚、雪竇法寧、羅漢勤、羅漢善修，四人見録。

元豐清滿禪師法嗣三人：長興宗朴、雪峯宗演、衞州王大夫。

浄因覺禪師法嗣二人：華嚴慧蘭，一人見録。

大洪智禪師法嗣一人：天章樞。

甘露宣禪師法嗣一人：妙湛尼文照。

瑞巖居禪師法嗣二人：萬年處幽，一人見録。

浄因嶽禪師法嗣一人：皷山體淳。

金山慧禪師法嗣一人：報恩覺然。

### 〔卷十九〕

大鑑下十四世—法雲善本禪師法嗣六十九人：浄慈楚明、長蘆道和、雪峯思慧、寶林果昌、雲峯志璿、慧林常悟、道場有規、延慶可復、道場慧顔、雙峯宗達、五峯子琪、雲門道信、天竺從諫、承天滋須、吴江法晏、資福寶月、天衣慧通、天聖齊月、圓明希古、狼山文慧，二十人見録。

金山善寧禪師法嗣十三人：禪悦知相、鹿苑道齊、普濟子淳、禾山用安，四人見録。

廣靈希祖禪師法嗣三人：烏龍廣堅、仙岩懷義，清溪智誠。

圓澄巖禪師法嗣二人：彰法嵩，一人見録。

投子修顒禪師法嗣六人：資壽灌、白馬江、香嚴智月、富彦國丞相，四人見録。

佛國惟白禪師法嗣十四人：金山惟仲、乾明永因、智者紹先、勝因崇愷、福聖仲易、慧林慧海、建隆原，七人見録。

### 〔卷二十〕

大鑑下十四世—東林照覺常總禪師法嗣六十二人：泐潭應乾、開先行瑛、萬杉紹慈、褒親有瑞、圜通可僊、慧力可昌、栢子德嵩、禾山志傳、開元志添、象田梵卿、衡嶽道辯、興福康源、褒親宗諭、龍泉虁、兜率志恩、慧圓上座、蘇軾居士，十七人見録。

内翰東坡居士蘇軾，字子瞻。因宿東林，與照覺論無情話有省，黎明獻偈曰：

&nbsp;&nbsp;&nbsp;&nbsp;溪聲便是廣長舌 &nbsp;&nbsp;&nbsp;&nbsp;山色豈非清浄身 

&nbsp;&nbsp;&nbsp;&nbsp;夜來八萬四千偈 &nbsp;&nbsp;&nbsp;&nbsp;他日如何擧似人

雪竇榮禪師法嗣一人：雪峯大智。

智者山嗣如禪師法嗣四人：承天澄月、華藏虚外、浄土可嵩，三人見録。

白雲端禪師法嗣十二人：五祖法演、雲蓋智本、琅邪永起、保福殊、崇勝珙、提刑郭祥正，六人見録。

蘄州五祖山法演禪師，綿州鄧氏子。三十五，始棄家祝髮，受具。往成都習唯識百法論，因聞：菩薩入見道時，智與理冥，境與神會，不分能證所證………如人飲水，冷暖自知。師曰：冷暖則可知矣；作麽生是「自知」底事？講者令往南方扣傳佛心宗者。師即負笈南行，所見尊宿，無不以此咨決，所疑終不破；後謁白雲端，獲悟。………三佛侍師於一亭上夜話，及歸，燈已滅，師於暗中曰：各人下一轉語。佛鑑（慧懃）曰：彩鳳舞丹霄。佛眼（清遠）曰：鐵蛇横古路。佛果（克勤）曰：看脚下：師曰：滅吾宗者，乃克勤爾！宋徽宗崇寧三年（一一○四）六月二十五日上堂，辭衆曰：「趙州和尚有末後句，你作麽生會？試出來道看。若會得，不妨自在快活；如或未然，這好事作麽説？」良久，曰：「説即説了，祇是諸人不知。要會麽？富嫌千口少，貧恨一身多。珍重！」時山門有土木之役，躬往督之，且曰：「汝等勉力，吾不復來矣。」歸丈室浄髮，澡身。迄旦，吉祥而化。是夕，山摧石隕，四十里内巖谷震吼。有語録四卷，收于古尊宿語録卷二十至二十二，及語要續卷三，見卍續一一八册。

### 〔卷二十一〕

大鑑下十四世—保寧仁勇禪師法嗣十二人：上方日益、景福日餘、月掌知淵、靈鷲宗影、壽聖楚文，五人見録。

雲居元祐禪師法嗣二十七人：智海智清、海會守從、羅漢系南、南峯永程、寶相元、慧日菴主、白藻清儼、慈雲彦隆、子陵自瑜、景福省悦，十人見録。

報本慧元禪師法嗣八人：永安元正，一人見録。

甘露顒禪師法嗣一人：光孝元。

育王振禪師法嗣一人：嶽林真。

招提湛禪師法嗣二人：觀音和尚，一人見録。

玄沙文禪師法嗣一人：廣慧達杲。

保寧璣禪師法嗣七人：育王浄曇、真如戒香，二人見録。

華光恭禪師法嗣一人：萬壽念。

大潙懷秀禪師法嗣七人：大潙祖瑃、方廣有達、南臺允恭、福嚴文演，四人見録。

福嚴慈感禪師法嗣八人：育王法達，一人見録。

開元琦禪師法嗣六人：薦福道英、雙磎允光、尊勝有朋，三人見録。

五祖山曉常禪師法嗣三人：月頂道輪、烏崖楚清，二人見録。

建隆昭慶禪師法嗣五人：玉泉善超、泗州用元，二人見録。

佛印宣明禪師法嗣六人：龍興師定，一人見録。

積翠永菴主法嗣一人：清平楚金。

三祖山法宗禪師法嗣四人：光孝惟爽，一人見録。

石霜琳禪師法嗣三人：鼎州德山静照菴宗什菴主，一人見録。