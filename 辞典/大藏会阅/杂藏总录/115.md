### 〔卷五〕

大鑑下二十二世—横川珙禪師法嗣：竺原妙道、古林清茂、斷江覺恩、商隱予、袁文清。

金陵保寧古林清茂禪師，别號休居叟。十歲，聞人誦法華經妙莊嚴王品，感而出家。語録七卷，卍續一二三册。

石林鞏禪師法嗣：東州壽永、東嶼德海、獨木林、東石契、竺雲曇。

石溪月禪師法嗣：柏堂祖森、明巖徹、無機慧、鼎翁鼐、南州珍、雲谷慶、圓中規。

虚堂愚禪師法嗣：閑極雲、寶業源、竹窗喜、禹溪予、葛廬覃。

虚舟度禪師法嗣：虎巖浄伏、庸叟時中、竺西妙坦。

覺菴真禪師法嗣：澤山咸。

溪西澤禪師法嗣：易首座。

雪巖欽禪師法嗣：高峯原妙、虚谷希陵、及菴宗信、鐵牛持定、鐵山瓊。

杭州天目高峰原妙禪師，語録二卷，禪要一卷，卍續一二三册。

斷橋倫禪師法嗣：方山文寶、古田垕、藏室珍、末宗本、嘯雲莊、雪磯綱、雪山曇、絶象教，竹屋簡。

杭州浄慈方山文寶禪師，語録一卷，卍續一二二册。

西巖惠禪師法嗣：東巖浄日、月澗明、水菴訥、月舟乘。

饒州薦福月澗明禪師，語録二卷，卍續一五○册。（目録作「月磵文明」，語録亦作「月磵」。）

退耕寧禪師法嗣：月庭忠、旨堂宗。

别山智禪師法嗣：竹洲修、松巖秀。

愚極慧禪師法嗣：樵隱悟逸、竺田悟心、千瀨慶、舜田滿。

福州雪峯樵隱悟逸禪師，俗姓聶，絶岸湘手度弟子。語録二卷，卍續一二五册。

頑極彌禪師法嗣：東生德明。

笑隱訢禪師法嗣：覺原慧曇、用貞原良（介菴）、懶菴廷俊、約之崇裕、仲邠克歧、全室宗泐、芳林宗鬯、道純雅。

慶天府天界李潭全室宗泐禪師，臺之臨海人，周姓。十四落髮，二十受具。洪武二十四年九月十日寂，壽七十四。

仲方倫禪師法嗣：笑巖喜念。

竹泉林禪師法嗣：牧隱文謙、滅宗宗起、曇石德祺。

古鼎銘禪師法嗣：象原仁淑、天淵清濬、白菴萬金、本空曇相、澤原慧。

夢堂噩禪師法嗣：岱宗心泰。

楚石琦禪師法嗣：瑩中景瓛。

愚菴及禪師法嗣：空叟忻悟、用愚希顔、獨菴道衍。

行中仁禪師法嗣：南石文琇、無我普觀、性海善法、雪心明顯、止菴普震、仲虚廣益。

杭州徑山南石文琇禪師，蘇之崑山李氏子。永樂十六年（一四一八）入寂，壽七十四，臘六十七。

—此即集此録者。由其弟子依世次補入。師有語録四卷，卍續一二四册。

復原報禪師法嗣：天霖澤。

性原明禪師法嗣：無作慎行。

佛初淳禪師法嗣：滄海智寶。

無方普禪師法嗣：懶牛勤。

恠石奇禪師法嗣：宗聖覺、絶海法舟、仁藏主。

玉溪珉禪師法嗣：壽巖智昌，愚溪弘智。

無能教禪師法嗣：竺源永盛。

金牛真禪師法嗣：無用賢寬。

原翁信禪師法嗣：止巖普成、東海德湧、空海本源、傑峰愚。

### 〔卷六〕

大鑑下二十三世—竺原道禪師法嗣：了堂唯一、恕中無愠、木菴司聰、大宗法興、一菴如、古帆新。

四明天童了堂唯一禪師，别號芥室。臺之寧海人。姓葉。寂時，壽八十四。語録四卷，卍續一二三册。

臺州瑞巖恕中無愠禪師，臺之臨海人。語録六卷，卍續一二三册。

古林茂禪師法嗣：了菴清欲、會翁清海、仲謀猷、竺仙梵仙、大方因、實菴茂。

蘇洲靈巖了菴清欲禪師，别號南堂。語録九卷，卍續一二三册。

東嶼海禪師法嗣：悦堂希顔、雪窗悟光、大千照、原自厚、中行本復、天淵湛、横江浩、太古熙、枯林澤。

南州珍禪師法嗣：中峰宗海。

靈石芝禪師法嗣：嶽雲一嵩。

虎巖伏禪師法嗣：月江正印、别岸若舟、南楚師説、明極楚俊、獨孤淳朋、無際本。

四明育王月江正印禪師，自號松月翁。福之連江劉氏子。語録三卷，卍續一二三册。

竺西坦禪師法嗣：孚中懷信、華國子文、正宗法匡、行可直。

玉山珍禪師法嗣：金陵龍翔曇芳守忠禪師，語録二卷，卍續一二三册。

高峰妙禪師法嗣：中峰明本、斷崖了義、布衲祖雍、室中以假。

杭州天目山中峯明本禪師，錢塘孫氏子。天目中峯和尚廣録，三十卷，中華藏第一輯（初版本）線裝第七十四册，頻伽藏騰字函第九册。又，雜録三卷，卍續一二二册。

虚谷陵禪師法嗣：竺遠正源、了堂圓照、覺隱本誠、空海良念、木巖本植。

及菴信禪師法嗣：石屋清珙、平山處。

嘉興福源石屋清珙禪師，語録二卷，卍續一二二册。

鐵牛定禪師法嗣：絶學世誠。

方山寶禪師法嗣：無見先覩、鏡堂古、一源靈、針工丁生。

天台華頂無見先覩禪師，語録二卷，卍續一二二册。

古田垕禪師法嗣：東澗洵。

東巖日禪師法嗣：平石如砥—語録一卷，卍續一二二册。虚中滿。

曇石禧禪師法嗣：守拙上座。

傑峯愚和尚法嗣：古菴和尚。

鐵關樞禪師法嗣：逆川順。

月澗明禪師法嗣：東山崇。

大鑒下第二十四世—了堂一禪師法嗣：敬中普莊禪師，别號呆菴。居徑山。卍續一二三册，呆菴普莊禪師語録八卷。

恕中愠禪師法嗣：圓極居頂（即纂續燈録之玄極）。

南堂欲禪師法嗣：穆庵文康、天彰文焕。

鎮江金山穆菴文康禪師，慈溪人。卍續一二三册，語録一卷。

南楚悦禪師法嗣：見心來復。

正宗匡禪師法嗣：竺芳慕聯。

曇芳忠禪師法嗣：蘭江清濋。

中峯本禪師法嗣：千巖元長、天如惟則。

婺州伏龍山聖壽千巖元長禪師，中華藏第二輯線裝第一二六册，千巖和尚語録一卷。

蘇州獅子林天如惟則禪師，廬陵人。師甞集楞嚴經諸家註釋要語合爲一書，名曰「會解」，流行於世。—「楞嚴經會解」，二十卷，中華藏第二輯線裝第二六册。卍續一二二册，語録一卷。

平山林禪師法嗣：止菴德祥。

大鑑下第二十五世—千巖長禪師法嗣：萬峯時蔚、唯菴德然。

蘇州鄧尉山聖恩萬峯和尚，諱時蔚，字萬峯。中華藏第二輯線裝第一五九册，萬峯和尚語録，一卷。

五燈會元補遺未詳承嗣附—佛光道悟、玄冥顗、省菴思、絶照輝、思菴睿、王文獻、丁安人。

—增集續傳燈録竟。

## 五、 指月録

三十二卷。卍續藏第一四三册（一—三七三）。明·瞿汝稷集。

### 〔卷一〕

七佛、諸師拈頌諸經語句。

### 〔卷二〕

應化聖賢。

寶誌禪師：

&nbsp;&nbsp;&nbsp;&nbsp;法師説法極好，&nbsp;&nbsp;&nbsp;&nbsp;心中不離煩惱；

&nbsp;&nbsp;&nbsp;&nbsp;口談文字化他，&nbsp;&nbsp;&nbsp;&nbsp;轉更增他生老；

&nbsp;&nbsp;&nbsp;&nbsp;真妄本來不二，&nbsp;&nbsp;&nbsp;&nbsp;凡夫棄妄覓道。

&nbsp;&nbsp;&nbsp;&nbsp;四衆雲集聽講，&nbsp;&nbsp;&nbsp;&nbsp;高座論義浩浩；

&nbsp;&nbsp;&nbsp;&nbsp;南坐北坐相争，&nbsp;&nbsp;&nbsp;&nbsp;四衆爲言爲好；

&nbsp;&nbsp;&nbsp;&nbsp;雖然口談甘露，&nbsp;&nbsp;&nbsp;&nbsp;心裏尋常枯燥。

&nbsp;&nbsp;&nbsp;&nbsp;自己元無一錢，&nbsp;&nbsp;&nbsp;&nbsp;日夜數他珍寶；

&nbsp;&nbsp;&nbsp;&nbsp;恰似無智愚人，&nbsp;&nbsp;&nbsp;&nbsp;棄却真金擔草；

&nbsp;&nbsp;&nbsp;&nbsp;心中三毒不捨，&nbsp;&nbsp;&nbsp;&nbsp;未審何時得道。

（誌公賜給我這名字法師良藥，奈不肯服何！不肯服，未審何時得道？）

拾得：

&nbsp;&nbsp;&nbsp;&nbsp;無瞋即是戒 &nbsp;&nbsp;&nbsp;&nbsp;心浄即出家

布袋和尚：

&nbsp;&nbsp;&nbsp;&nbsp;是非憎愛世偏多 &nbsp;&nbsp;&nbsp;&nbsp;仔細思量奈我何 

&nbsp;&nbsp;&nbsp;&nbsp;寬却肚腸須忍辱 &nbsp;&nbsp;&nbsp;&nbsp;豁開心地任從他

&nbsp;&nbsp;&nbsp;&nbsp;若逢知己須依分 &nbsp;&nbsp;&nbsp;&nbsp;縱遇寃家也共和 

&nbsp;&nbsp;&nbsp;&nbsp;若能了此心頭事 &nbsp;&nbsp;&nbsp;&nbsp;自然證得六波羅

### 〔卷三〕

西天祖師。

十五祖迦那提婆尊者，迦毘羅國有長者，曰：梵摩浄德。一日，園樹生耳如菌，味甚美，唯長者與第二子羅羅多取而食之；取已，隨長，盡而復生。自餘親屬皆不能見。祖知其宿因，遂至其家，長者乃問其故，祖曰：汝家昔曾供養一比丘，然此比丘道眼未明，以虚霑信施故，報爲木菌；惟汝與子精勤供養，得以享之。又問：長者年多少？曰：七十有九。祖乃説偈曰：

&nbsp;&nbsp;&nbsp;&nbsp;入道不通理 &nbsp;&nbsp;&nbsp;&nbsp;復身還信施 

&nbsp;&nbsp;&nbsp;&nbsp;長者八十一 &nbsp;&nbsp;&nbsp;&nbsp;此樹不生耳

二十一祖婆修盤頭尊者，祖於七劫前，因禮大光明菩薩時，誤以杖倚壁畫佛面，以此過慢，遂失二果云。

尊者羅閲城人，姓毘舍怯，父光蓋，母嚴一，富而無子，禱於佛塔，母夢吞明暗二珠，因孕，而生二子，一即尊者，二名芻尼（此云野鵲子）。昔如來雪山修道，芻尼巢於頂上；佛既成道，芻尼受報爲那提國王，佛記其至第二五百年，生羅閲城，與聖同胞云云。

### 〔卷四〕

東土祖師。

### 〔卷五〕

六祖下第一世、第二世。

馬祖道一禪師，有講僧來問曰：「未審禪宗傳持何法？」師卻問曰：「未審座主傳持何法？」主曰：「忝講得經論二十餘本。」師曰：「莫是師子兒否？」主曰：「不敢。」師作嘘嘘聲，主曰：「此是法。」師曰：「是什麽法？」主曰：「師子出窟法。」師乃默然。主曰：「此亦是法。」師曰：「是什麽法？」主曰：「師子在窟法。」師曰：「不出不入，是什麽法？」主無對，遂辭出門。師召曰：「座主！」主囘首。師曰：「是什麽主？」亦無對。師曰：「者鈍根阿師！」

### 〔卷六〕

二祖旁出法嗣。

僧那禪師，奉頭陀行。謂門人慧滿曰：「祖師心印，非專苦行，但助道耳。若契本心，發隨意真光之用，則苦行如握土成金；若惟務苦行，而不明本心，爲憎愛所縛，則苦行如黑月夜履於險道。汝欲明本心者，當審諦推察：遇色、遇聲，未起覺觀時，心何所之？是無耶？是有耶？既不墮有無處所，則心珠獨朗，常照世間，而無一塵許間隔，未嘗有一刹那頃斷續之相。」滿後亦奉頭陀行。常示人曰：「説佛説心，令知心相虚妄。今乃重加心相，深違佛意。又增論議，殊乖大理！」

四祖旁出法嗣。

法融禪師，住牛頭山。俗稱懶融。四祖遥觀氣象，躬來尋訪，入山，見師端坐自若，祖問：「在此作甚麽？」曰：「觀心。」祖曰：「觀是何人？心是何物？」師無對，便起作禮，曰：「大德高棲何所？」祖曰：「貧道不決所止，或東，或西。」師曰：「還識道信禪師否？」祖曰：「何以問他？」師曰：「嚮德滋久，冀一禮謁。」祖曰：「道信禪師，貧道是也。」師曰：「因何降此？」祖曰：「特來相訪。莫更有宴息之處否？」師指後面曰：「别有小菴。」遂引祖至菴所，遶菴唯見虎狼之類，祖乃擧兩手作怖勢，師曰：「猶有者個在？」祖曰：「者個是什麽？」師無語。少選，祖却於師宴坐石上書一「佛」字，師覩之，竦然！祖曰：「猶有者個在。」師未曉，乃稽首請説真要，祖曰：「百千法門，同歸方寸；河沙妙德，總在心源……」師曰：「於境起時，心如何對治？」祖曰：「境緣無好醜，好醜起於心；心若不强名，妄情從何起……」後法席之盛擬黄梅。答博陵王問，録二偈：

&nbsp;&nbsp;&nbsp;&nbsp;恰恰用心時 &nbsp;&nbsp;&nbsp;&nbsp;恰恰無心用 

&nbsp;&nbsp;&nbsp;&nbsp;曲談名相勞 &nbsp;&nbsp;&nbsp;&nbsp;直説無繁重

&nbsp;&nbsp;&nbsp;&nbsp;無心恰恰用 &nbsp;&nbsp;&nbsp;&nbsp;常用恰恰無 

&nbsp;&nbsp;&nbsp;&nbsp;今説無心處 &nbsp;&nbsp;&nbsp;&nbsp;不與有心殊

徑山道欽禪師，崔趙公問：「弟子出家得否？」師曰：「出家乃大丈夫之事，非將相之所能爲。」崔於是有省。

天台山雲居智禪師：凡之與聖，二俱是名，若隨生解，即墮生死；若知假名不實，即無有當名者。……見有浄穢，凡聖，亦是大病；作無凡聖解，又屬撥無因果。見有清浄性可棲止，亦大病；作不棲止解，亦大病。然，清浄性中；雖無動摇，且不壞方便作用，及興慈運悲。如是興運之處，即全清浄之性，可謂見性成佛矣。

鳥窠禪師，師見秦望山長松盤屈如蓋，遂棲止其上，故名。復有鵲巢於其側，自然馴狎，亦目爲鵲巢和尚。有侍者會通，一日，欲辭去，師問曰：「汝今何往？」曰：「會通爲法出家，和尚不垂慈誨；今往諸方學佛法去。」師曰：「若是佛法，吾此間亦有少許。」曰：「如何是和尚佛法？」師於身上拈起布毛吹之，通遂領悟玄旨。元和中，白居易守杭時，入山謁師，問曰：「禪師住處甚危險！」師曰：「太守危險尤甚！」白曰：「弟子位鎮江山，何險之有？」師曰：「薪火相交，識性不停，得非險乎？」又問：「如何是佛法大意？」師曰：「諸惡莫作，衆善奉行。」白曰：「三歲孩兒也解恁麽道。」師曰：「三歲孩兒雖道得，八十老人行不得。」（不是行不得，應是行不到；或是做不到。）

五祖旁出法嗣。

六祖旁出法嗣。

南陽慧忠國師，居南陽白崖山黨子谷，四十餘年不下山。肅宗以師禮迎居千福寺。西天大耳三藏到京，云得他心通，帝命師試驗之。三藏纔見師，便禮拜，立於右邊。師問曰：「汝得他心通耶？」對曰：「不敢。」師曰：「汝道老僧即今在甚麽處？」曰：「和尚是一國之師，何得却去西川看競渡？」良久，再問：「汝道老僧即今在甚麽處？」曰：「和尚是一國之師，何得却在天津橋上看弄胡孫？」師良久復問：「汝道老僧只今在甚麽處？」藏罔測。師叱曰：「者野狐精！他心通在甚麽處？」藏無對。

師問紫璘供奉：「佛是甚麽義？」曰：「覺義。」師曰：「佛曾迷否？」曰：「不曾。」師曰：「用覺作麽？」供奉註思益經，師曰：「凡註經，須會佛意始得。」曰：「若不會佛意，争解註經？」師令侍者盛一盌水，中著七粒米，盌面安一隻箸。問奉：「是甚麽意？」奉無語。師曰：「老僧意尚不會，何況佛意？」

師問禪客：「從何方來？」曰：「南方來。」師曰：「南方有何知識？」曰：「知識頗多。」師曰：「如何示人？」曰：「彼方知識，直下示學人即心是佛，佛是覺義，汝今悉具見聞覺知之性。此性，善能揚眉瞬目，去來運用，徧於身中，挃頭，頭知、挃脚，脚知，故名正徧知。離此之外，更無别佛。此身即有生滅；心性，無始以來，未曾生滅。身生滅者，如龍换骨；蛇蜕皮，人出故宅；即身是無常，其性常也。南方所説，大約如此。」師曰：「若然者，與彼先尼外道無有差别。彼云：我此身中有一神性，此性，能知痛癢。身壞之時，神則出去；如舍被燒，舍主出去。舍即無常，舍主常矣。審如此者，邪正莫辨，孰爲是乎？吾比遊方，多見此色，近尤盛矣！聚却三五百衆，目視雲漢，云是南方宗旨，把他壇經改换？添糅鄙談，削除聖意；惑亂後徒，豈成言教？苦哉！吾宗喪矣！若以見聞覺知是佛性者，浄名不應云：法離見聞覺知；若行見聞覺知，是則見聞覺知，非求法也。」

華嚴云：佛身充滿於法界。翠竹既不出於法界，豈非法身乎？（青青翠竹，盡是法身。）般若云：色無邊故，般若亦無邊。黄花既不越於色，豈非般若乎？（鬱鬱黄花，無非般若。）

問：「即心是佛，可修萬行否？」師曰：「諸聖皆俱二嚴，豈撥無因果耶？」

圭峰宗密禪師：作有義事，是惺悟心；作無義事，是狂亂心；狂亂隨情念，臨終被業牽；惺悟不由情，臨終能轉業。—註云：欲驗臨終受生自在不自在，但驗尋常行心於塵境自由不自由。

### 〔卷七〕

未詳法嗣（共五十條）

樓子和尚，不知何許人，亦不知其姓名。一日，偶經遊街市間，於酒樓下整韈帶，聞樓上人唱曲云：「你既無心我也休」，忽然大悟，因號樓子。

肇法師在姚秦臨刑時，説偈曰：

&nbsp;&nbsp;&nbsp;&nbsp;四大元無主 &nbsp;&nbsp;&nbsp;&nbsp;五陰本來空 

&nbsp;&nbsp;&nbsp;&nbsp;將頭臨白刃 &nbsp;&nbsp;&nbsp;&nbsp;猶似斬春風

古之人，念念在定慧，臨終安得亂？今之人，念念在散亂，臨終安得定？（老僧答歐陽文忠語）

### 〔卷八〕

六祖下第三世上。

若心廣學知解，求福求智，皆是生死，於理無益，却被知解境風之所漂溺，還歸生死海裏。（百丈禪師）

南泉斬猫：師因東西兩堂争猫兒，師遇之，白衆曰：「道得，即救取猫兒；道不得，即斬也。」衆無對，師便斬之。
趙州自外歸，師擧前語示之，州脱履安頭上而出，師曰：「子若在，即救得猫兒也。」（遲到一步）

### 〔卷九〕

六祖下第三世下。

齊安國師，有講僧來參，師問座主：「藴何事業？」對曰：「講華嚴經。」師曰：「有幾種法界？」曰：「廣説則重重無盡，略説有四種。」師豎起拂子，曰：「者箇是第二種法界？」主沉吟。師曰：「思而知，慮而解，是鬼家活計。日下狐燈，果然失照。」

歸宗智常禪師，刺史李渤問：「教中所言，須彌納芥子，渤即不疑；芥子納須彌，莫是妄語否？」師曰：「人傳使君讀萬卷書籍，還是否？」曰：「然。」師曰：「摩頂至踵，如子大，萬卷書向何處著？」李俛首而已。

盤山寶積禪師，因於市肆行，見一客人買猪肉，語屠家曰：「精底割一觔來。」屠家放下刀，叉手曰：「長史！那箇不是精底？」師於此有省。

西堂智藏禪師，有一俗士問：「有天堂地獄否？」師曰：「有。」曰：「有佛法僧寶否？」師曰：「有。」更有多問，盡答言「有」。曰：「和尚恁麽道，莫錯否？」師曰：「汝曾見尊宿來？」曰：「某甲曾參徑山和尚來。」師曰：「徑山向汝作麽生道？」曰：「他道一切總無。」師曰：「汝有妻否？」曰：「有。」師曰：「徑山有妻否？」曰：「無。」師曰：「徑山和尚道無即得。」俗士禮謝而去。
大珠慧海禪師，初參馬祖，祖曰：「來此擬須何事？」師曰：「來求佛法。」祖曰：「我者裏一物也無，求甚麽佛法？自家寶藏不顧，抛家散走作麽？」

汾州無業禪師，師曰：諸佛不曾出世，亦無一法與人；但隨病施方，遂有十二分教。如將蜜果换苦葫蘆，淘汝諸人業根。

又云：古人得意之後，茅茨石室，向折脚鐺中煮飯，喫過三二十年，名利不干懷，財寶不爲念，大忘人氏，隱迹巖叢，君王命而不來，諸侯請而不赴。豈同我輩，貪名愛利，汨没世塗，如短販人。

五臺山隱峰禪師，師冬居衡嶽，夏止清涼。唐憲宗元和中，薦登五臺，路出淮西，屬吴元濟阻兵，違拒王命，官軍與賊軍交鋒，未決勝負，師曰：「吾當去解其患。」乃擲錫空中，飛身而過。兩軍將士仰觀，事符預夢，鬪心頓息。師既顯神異，慮成惑衆，遂入五臺，於金剛窟前，將示滅，先問衆曰：「諸方遷化，坐去、卧去，吾嘗見之；還有立化也無？」曰：「有。」師曰：「還有倒立者否？」曰：「未嘗見。」師乃倒立而化，亭亭然，其衣順體。時衆議舁就荼毘，屹然不動。遠近瞻覩，驚歎無已！師有妹，爲尼，時亦在彼，乃拊而咄曰：「老兄疇昔不循法律，死更熒惑於人。」於是以手推之，僨然而踣。遂就闍維，收舍利建塔。

華林善覺禪師，觀察使裴休訪之，問曰：「還有侍者否？」師曰：「有一兩箇，祇是不可見客。」裴曰：「在什麽處？」師乃唤：「大空！小空！」時二虎自菴後而出。裴覩之，驚悸。師語虎曰：「有客，且去。」二虎哮吼而去。裴問曰：「師作何行業，感得如斯？」乃良久曰：「會麽？」曰：「不會。」師曰：「山僧常念觀世音。」

潭州龍山和尚：洞山與密師伯行脚，見溪流菜葉，洞曰：「深山無人，因何有菜葉隨流？莫有道人居否？」乃相與撥草溪行五七里間，忽見師，羸形異貌。放行李，問訊。師曰：「此山無路，闍黎從何處來？」洞曰：「無路且置，和尚從何而入？」師曰：「我不從雲水來。」洞曰：「和尚住此山多少時耶？」師曰：「春秋不涉。」洞曰：「和尚先住？此山先住？」師曰：「不知。」洞曰：「爲什麽不知？」師曰：「我不從人天來。」洞曰：「和尚得何道理便住此山？」師曰：「我見兩箇泥牛鬪入海，直至於今絶消息。」洞山始具威儀禮拜。（以下賓主問答略）洞山辭退。師乃述偈曰：

&nbsp;&nbsp;&nbsp;&nbsp;三間茅屋從來住&nbsp;&nbsp;&nbsp;&nbsp; 一道神光萬境閒

&nbsp;&nbsp;&nbsp;&nbsp;莫把是非來辨我 &nbsp;&nbsp;&nbsp;&nbsp;浮生穿鑿不相關

又曰：

&nbsp;&nbsp;&nbsp;&nbsp;一池荷葉衣無數 &nbsp;&nbsp;&nbsp;&nbsp;滿地松花食有餘

&nbsp;&nbsp;&nbsp;&nbsp;剛被世人知住處 &nbsp;&nbsp;&nbsp;&nbsp;又移茅舍入深居

因燒菴，不知所之，故人亦稱隱山和尚。

潮州靈山大顛寶通禪師，韓文公一日白師曰：「弟子軍州事繁，佛法省要處，乞師一語。」師良久，公罔措。時三平爲侍者，乃敲禪床三下，師曰：「作麽？」平曰：「先以定動，後以智拔。」公乃曰：「和尚門風高峻，弟子於侍者邊得個入處。」

慧朗禪師，初參馬祖，祖問：「汝來何求？」曰：「求佛知見。」祖曰：「佛無知見，知見乃魔耳。」