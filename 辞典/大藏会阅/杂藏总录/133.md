## 三一六、 神鼎雲外澤禪師語録

十五卷。中華藏第二輯線裝第一三○册。門人宏怤編。

師諱行澤，雲外，其字也。新安之婺源人。俗姓汪。萬曆三十五年丁未（一六○七年）八月生。十一喪母，十九喪父。苦讀致大病，禱佛發願而愈。廿七，投黄山雲谷院無易師出家，次年納戒於姑蘇之茂林律師。初參天童悟。次上陽山參松際授禪師，苦參得徹，遂蒙授以衣拂。順治六年住菩提寺，及紫雲山黄梅老祖寺。順治十一年（一六五四），於潭州神鼎資聖寺室中示寂。世壽四十八。臘二十三。

菩提上堂、老祖上堂、神鼎上堂、普説、小參、機緣、法語、拈頌、書問、偈、附浄土咏、詩、雜著、散話、傳。

箬菴通問禪師，吴江松陵俞氏子。年二十四，受天隱之啓發，乃依南澗理安寺佛石大師披剃。事金粟之密雲老人；後囘磬山，發明大事。出世住理安寺；後移夾山。順治五年，住金山龍游寺及磬山。七年住西河古漏澤寺。順治十二年（一六五五）示寂。世壽五十二。著有語録十二卷（未見），「續燈存稿」十二卷。

## 三一七、 續燈存稿

卷首目録。存稿十二卷。卍續藏第一四五册（一—一四四）。明·沙門通問編定，施沛居士彙集。

此爲續五燈會元而作。此中，濟宗起自大鑒第十八世，以第十八雖載會元，而其所收未備故。洞宗世代淵源，悉從遠公續略；遠爲雲門之子若孫，諒無冒濫祖宗之咎。

濟宗起自大鑒第十八世，終於第三十四世。洞宗始自大鑑第十六世，終於第三十六世。未詳法嗣附後。

師之法嗣，梅谷悦禪師，撰「列祖提綱録」。

## 三一八、 列祖提綱録

四十二卷。卍續藏第一一二册（八五—三九五）。清·沙門行悦集。

是書大要，以清規諸事爲綱，列祖提綱作目。（即禪宗叢林清規）

師名行悦，字梅谷，亦號呆翁。姓曹。婁東人。十八披剃。參南澗箬菴問，隨侍金山，即承付囑。甲子臘月寂，壽六十六。臘四十八。

箬菴法嗣—天竺行珍，珍下有夢菴超格，格之法嗣迦陵性音，别號吹餘。瀋陽李氏子。年二十四出家。受具後，南遊，徧參濟洞諸知識，未能契；及見夢菴於理安，便入記室，得受衣拂。歷住千佛、理安、歸宗、大覺諸刹。雍正四年（一七二六）九月二十九日示寂。帝追賜「圓通妙智禪師」之號。著有十會語録二十卷，語要、指要，各一卷；集宗鑑法林七十二卷，是名正句八卷，宗統一絲十二卷，雜毒海八卷。藏中唯有宗鑑法林及雜毒海二書，其餘未見。

## 三一九、 宗鑑法林

七十二卷。卍續藏第一一六册（一—四五四）。清·集雲堂編。

世尊、諸經、應化聖賢、西天祖師、東土祖師。

六祖下，分五宗，濟下，至第三十五世永正悟元；洞下，至第三十七世鼓山道霈。皆偈頌拈提。

## 三二○、 禪宗雜毒海

八卷。卍續藏第一一四册（五三—一○○）。清·沙門性音重編。

佛讚、雜讚、投機、鈔化、雜偈、道號、山居。

大慧杲之雜毒海，明之恕中無愠、清初梅谷行悦，增訂之；音師據此重編，其間補入一二。

## 三二一、 錦屏破石卓禪師雜著

一卷，千餘字。中藏第二輯線裝第一四三册。侍者超常記録。

師諱悟卓，號破石。蜀之果城陳氏子。受天童悟祖戒。嗣香林禪師。生萬曆己酉年（一六○九）。住世四十五年。臘三十二。

詠犢、除夕、早行、題聖壽宫、題大酉洞八景、印心菴與靈源夜坐、贈别趙元一、九月病中咏菊、霪雨即事、谿聲、答天虞鄭少司馬書、行狀。

法系：箬菴問—鐵舟海—香林浄—破石悟卓

世所耳熟之「玉林國師」，即出天隱門下。師諱通琇，號玉林。常州（江蘇省）江陰楊氏子。受具於天隱修座下。爲侍者，嗣其法。修寂後，繼武庫報恩院法席。順治十五年，受詔入内。十七年，賜號「大覺普濟能仁國師」。後住杭州天目山。康熙十四年（一六七五）八月十日示寂，世壽六十二。嗣法弟子二十餘人。著語録十二卷，大藏未見，惟御選語録收取語要。語録有單行本，慧空經房版。

## 三二二、 大覺普濟玉林禪師語録

十二卷。書記音緯等編，嗣法孫超琦彙。

- 〔卷首〕 玉音五道、皇壇戒牒、客問金序、工夫説曹序。
- 〔卷一〕 上堂。
- 〔卷二〕 北集、上堂、機緣、偈頌、法事。
- 〔卷三、四〕 示衆。
- 〔卷五、六〕 小參。
- 〔卷七〕 法語。
- 〔卷八〕 機緣、垂代。
- 〔卷九〕 頌古。
- 〔卷十〕 客問評註、工夫説、像讚、記傳、詩記。
- 〔卷十一〕 書問。
- 〔卷十二〕 雜著、佛事、年譜上下卷。

玉林法嗣茆溪行森，侍玉林受順治帝詔，帝請玉林於萬善殿昇座説法；後迎入西苑，時時問答；遇合之隆，一時無比—既而玉林堅請還山，帝許之，留其首座茆溪行森，問答稱旨，賜「明道正覺禪師」之號。茆溪著有語録，未見；唯雍正帝御選語録第十一卷有「玉林琇國師語要」及「茆溪森禪師語要」。雍正帝御製序云：

> 朕覽玉琳琇父子之書，闡揚宗乘之妙旨，實能利人濟世。如杲日在空，迷雲頓浄；如清鐘響夜，幻夢旋消。惠當來龍象於無窮，嫓從上佛祖而不愧。用是採輯校刊，傳示後世。

\[艹+卬\]溪，博羅人。明邢部侍郎黎紹爵之子也。母李氏，感白光入懷而生。長博羣書，目數行下。以恩廕入國學。年二十七，病劇，爲惡夢感發，藉言秋試入京，路次歸宗，投寶公剃落。初參博山，不契。再走雲門，見雪嶠信，許之入室，呼爲嶺南長子。後參玉林琇，爲琇法嗣。侍琇於報恩，首衆十七載，接機迅利，人稱「鐵棒」云。康熙十六年丁巳（一六七七）六月二十七日，沐浴更衣，復爲弟子剃度傳衣，受最後供畢，索筆書偈，跏趺而逝。世壽不詳。溪法嗣，有心圓火蓮居士，集「揞黑豆集」九卷：

## 三二三、 揞黑豆集

九卷。卍續藏第一四五册（四○八—五一三）。清·居士心圓拈别，火蓮居士集梓。

頃與心圓居士，住菴結夏，取指月録及諸家燈史所載，應菴已下諸尊宿法語、機緣，一一拈提決擇，始會得古人殺活機權，無非洞明從上來事。

蓋自應菴華祖，振虎丘之緒，綿延弗絶；再盛於龍池；其間龍象蹴踏，如密雲、天隱、雪嶠、湛然諸尊宿下，師吼如林，洪鐘遞響；至溪而萬派歸墟，千峯到嶽，美盛洋洋，大哉觀止！

然而，展卷則目迷五色，没量大人，被黑豆换却眼睛；其稍劣者，即展轉推尋，愈尋愈遠。世有靈根慧性之士，肯於黑豆未生芽已前，一肩擔荷得去，便能拈一莖草，現丈六金身；拈丈六金身，作一莖草；咳唾掉臂，殺活得人，不犯鋒鋩，不落擬議；此古鏡未磨前一段光明，乃人人脚跟下同具者也。……乾隆五十九年甲寅（一七九四）夏，火蓮居士平聖臺序。

拈頌佛祖機用言句，六祖下十七世至三十八世。

## 三二四、 正源略集

目録一卷，略集十六卷（缺第一卷），補遺一卷。卍續藏第一四五册（一四五—二五○）。清·維揚沙門際源、了貞輯。國清沙門達珍編。
南嶽下三十四世至四十世。青原下宗鏡三世至十三世。

| 玉林通琇 | 棲雲行嶽 | 南谷超頴 | 靈鷲誠 | 天慧實徹 | 了凡際聖 | 昭月了貞 | 寶林達珍 |
| -------- | -------- | -------- | ------ | -------- | -------- | -------- | -------- |
|          |          |          |        |          | 霖霈際源 |          |          |

## 三二五、 密雲禪師語録

十二卷。中華藏第二輯線裝第三十七册。門人如學編。

師諱圓悟，號密雲。常州（江蘇省）宜興人。俗姓蔣。明嘉靖四十五年丙寅（一五六六）十一月十六日丑時生。性樸實，農耕爲業。偶見六祖壇經，深信宗門下事。一日，採薪，見堆柴突露面前，有省。二十九，棄家，投依龍池傳老。三十三祝髮。萬曆三十年（一六○二），傳老遷燕都，師爲龍池監院。一日，過銅棺山，豁然大悟。三十九年，嗣傳老衣鉢。四十五年，繼席龍池。天啓三年，移天台通玄寺。四年，轉嘉興金粟山廣慧寺。崇禎三年，住福州黄檗山萬福寺。又住育王山廣利寺，天童山景德寺。十四年，住金陵大報恩寺。十五年（一六四二），歸通玄。七月七日，巡閲工匠如平日；及午，歸丈室，語侍者：倦甚！登寢榻，少頃，方起坐，跏趺未竟，泊然而化。世壽七十七。僧臘四十六。剃度弟子三百餘人。嗣法者十二人。

禹門、通玄、金粟、黄檗、育王、再住金粟、天童、七會語録，開示、小參、晚參、入堂、室中開示、偶言、入室、勘辨、問答機緣、行由、法語、書問、擧古、拈古、徵古、别古、代古、頌古、偈、讚、佛事、雜著。

附：行狀、全身塔銘、衣鉢塔銘、道行碑、年譜。

密雲法系：

| 密雲悟 | 朝宗通忍 |          |
| ------ | -------- | -------- |
|        | 石奇通雲 |          |
|        | 牧雲通門 | 天樹行植 |
|        | 浮石通賢 |          |
|        | 五峯如學 |          |
|        | 石車通乘 |          |
|        | 漢月法藏 |          |
|        | 費隱通容 |          |
|        | 大陳道忞 |          |
|        | 林野通奇 |          |
|        | 萬如通微 |          |
|        | 破山海明 |          |
|        | 古雪真喆 |          |

## 三二六、 朝宗禪師語録

十卷。中華藏第二輯線裝第一三四册。侍者行導編。

師諱通忍，號朝宗。毘陵陳氏子。生于明萬曆三十二年甲辰（一六○四）正月廿二日。廿二歲，依本郡清江縣長生庵獨知禪師出家。纔一月，往參金粟密雲和尚，力究七載。辛未春，侍密老赴育王，發明己事。清順治戊子（一六四八）十月八日寂。壽四十五。臘二十三。師九坐道場，誓不肯輕授一人。

緣起、上堂、小參、晚參、陞座、普説、機緣、請益、法語、頌古、雜偈、佛事、書問、塔銘。

## 三二七、 雪竇石奇禪師語録

十五卷。中華藏第二輯線裝第一○三册。門人行正等編。

師諱通雲，字石奇。出蘇之太倉州徐氏。出家後，參密雲得悟，侍十三載。……師生于萬曆甲午二月廿五日，卒于清·康熙二年（一六六三）正月初十日。壽七十。臘四十五。

住臺州靈鷲寺語、天台浄居寺語、雪寶資聖寺語、興化普潤院語、慈水香山寺語、永嘉密印寺語、婁東南廣寺語、小參、機緣、代語、法語、頌古、偈語、雜咏、歌咏、題讚、佛事、行狀、塔銘、後序。

## 三二八、 牧雲和尚七會餘録

六卷。中華藏第二輯線裝第一○三册。門人行瑋等編。

師諱通門，牧雲，號也。得法於密雲。康熙十年寂。壽不詳。

上堂、小參、夜參、普説、示衆、示語、禪浄玄旨、室中語要、書、答語、天童上堂、像讚、偈。

接引佛：

&nbsp;&nbsp;&nbsp;&nbsp;腦後圓光誰不有 &nbsp;&nbsp;&nbsp;&nbsp;特地爲人垂隻手 

&nbsp;&nbsp;&nbsp;&nbsp;若人道得接手句 &nbsp;&nbsp;&nbsp;&nbsp;免得痴狂外邊走

&nbsp;&nbsp;&nbsp;&nbsp;無量光明現指端 &nbsp;&nbsp;&nbsp;&nbsp;婆心憶子實悲酸 

&nbsp;&nbsp;&nbsp;&nbsp;男兒若豁通方眼 &nbsp;&nbsp;&nbsp;&nbsp;東土西天總一般

師著有：懶齋别集，宗本投機頌。

## 三二九、 牧雲和尚懶齋别集

十四卷。中華藏第二輯線裝第一二三册。毛晉編。

文部七卷（一—七）、論、序、記、銘、説、題跋、雜著、疏、榜、傳、誌銘、祭文、書啓、雜牘、頌、像讚，偈部一卷（八），詩部六卷（九—一四）、銅非時、古南時、棲真時、興福時、興化時、鶴林時、天童時。

—銅非不詳。嘉興古南禪院。明州棲真寺。虞山興福寺。興化極樂院。鎮江鶴林寺。天童山景德寺。師嘗歷住此七寺。

## 三三○、 牧雲和尚宗本投機頌

一卷。中華藏第二輯線裝第一二四册。

世序：西乾二十七祖、震旦六祖、曹溪二世至六世、臨濟二世至三十世密雲禪師。

附：

病遊遊刃、法華勺海頌二十八首、法華後頌十二首、十牛頌三十首、四依法頌四首、十二時頌、四威儀頌、蓮華十二偈、和達觀大師夜行偈、病遊初草、病遊後草。

## 三三一、 鶴林天樹植禪師語録

一卷。中華藏第二輯線裝第一四八册。門人湛祐編。

師諱行植，字天樹。蘇之常熟劉氏子。崇禎壬申臘月十四日生。十五，投破山邁菴德禪師，十九剃落。辛卯秋，禮牧雲和尚於惟實居。丙申冬，求具戒於費隱容和尚。後參石奇雲和尚。後依古南門和尚，得門付囑。辛亥冬，門示寂，師繼鶴林法席。康熙十九年（一六八○）十月上旬示寂。世壽四十九。

## 三三二、 浮石禪師語録

十卷。中華藏第二輯線裝第一○三册。門人行浚等編。

師諱通賢，字浮石，姓趙氏。當湖人。十九出家。侍密雲得法。康熙六年丁未七月十九日入滅，世壽七十五。

嘉興平湖青蓮寺語、蘇州吴江報恩寺語、揚州海門廣慧寺語、天童語、秀州棲真寺語、宜興善權寺語、蘇州常熟福城寺語、小參、入室、問答機緣、勘辨垂代、代古、拈古、頌古、法語、偈讚、自贊、佛事、雜著、行實、詩偈。

寄講師：

&nbsp;&nbsp;&nbsp;&nbsp;一局楞嚴事若何 &nbsp;&nbsp;&nbsp;&nbsp;躬慚婬席扣禪那 

&nbsp;&nbsp;&nbsp;&nbsp;因無静默真修力 &nbsp;&nbsp;&nbsp;&nbsp;尚有多聞狂慧魔

&nbsp;&nbsp;&nbsp;&nbsp;愛見不生因克果 &nbsp;&nbsp;&nbsp;&nbsp;心言俱值水同波 

&nbsp;&nbsp;&nbsp;&nbsp;欲詢大覺初方便 &nbsp;&nbsp;&nbsp;&nbsp;一喝臨機細揣摩

浮石法系：

| 浮石賢 | 大方行海 |          |                    |
| ------ | -------- | -------- | ------------------ |
|        | 山暉行澣 | 野竹福慧 | 不磷宗堅           |
|        |          |          | 達夫蕰上（宗上）。 |
|        | 天峰清   | 祖源超溟 |                    |

## 三三三、 大方禪師語録

六卷。中華藏第二輯線裝第一四四册。門人超鳴編。

師諱行海，號大方。古檇李桐鄉人。錢氏子。萬曆甲辰年（一六○四）六月七日巳時生。二十九歲，閲壇經，遂出家。禮徑山無異禪師披剃。後參天童密老，甲戌，得戒於密老座下。得法於浮石。庚戌年（一六七○）二月五日示寂，世壽六十七。臘三十六。

住婁江禪燈菴語録。

歸正圓通普説、拈頌、雜頌、源流頌、偈、佛事、行實、塔銘。

## 三三四、 荊南開聖院山暉禪師語録

十二卷。中華藏第二輯線裝第一一三册。門人如崇録，法孫宗上編。

住平越護國、興慶萬壽、甕川聖恩、黄平長松、高郵福海語録，小參，晚參，機緣，法語，雜偈，尺牘。

山暉行澣禪師，西蜀新寧侯氏子。禮石蒲揆剃落。往來梁山卧龍之門。後受報恩（浮石）賢記莂。（燈全七七）康熙二十六年示寂，世壽六十七。

## 三三五、 嵩山野竹禪師語録

十四卷。中華藏第二輯線裝第一一三册。門人宗宏録，宗上、宗堅同編。

師渝州長壽葉氏子。生于熹宗癸卯三月五日。自天啓元至思宗甲申，廿四年，蜀東巴南北田盧父兄燒戮殆盡！師之父母俱亡，孤身南避黔州，遇同鄉緇衣，乃謁東明曉師鬀落，名福慧，字思修。日惟禮佛持經。越三年，謁龍門，受戒。……丙申，再見龍門和尚於荊南開聖。丁酉，再見和尚於長松，得入室嗣法。潙臨濟下三十二世。

法系：密雲圓悟—浮石通賢—甎鏡行澣—嵩山野竹

## 三三六、 益州嵩山野竹禪師後録

八卷。中華藏第二輯線裝第一三一册。門人洪希編。

康熙十年秋，師受請住雲南大理府賓川州鷄足山石鐘禪寺，集成此録。

野竹大師者：生緣巴蜀，倡道梁益；爲甎鏡璧老人嫡骨，報恩浮和尚之真孫也。（序）

## 三三七、 天台三聖詩集和韻

一卷。中華藏第二輯線裝第一三一册。

三聖者：寒山、拾得、豐干也。此三聖，居天台山，故稱天台三聖。

楚石梵琦禪師，首和三聖詩；野竹福慧禪師重和，共彙爲一。

## 三三八、 兜率不磷堅禪師語録

三卷。中華藏第二輯線裝第一三一册。小師妙聖、妙德等記録。

康熙六年，受請住澂江府路南州兜率禪寺。

康熙十二年，竹老和尚命師住雲南府嵩山寺。

小參、晚參、示衆、法語、機緣、真贊、頌古、拈古、雜偈、佛事。

不磷大師者：奮迹蘄陽，化行南詔，爲濟宗甎鏡璧老人真孫，野竹慧公嫡子。（序）

真贊中：山暉璧老人，有：「稽首師翁，川巴老子」句。嵩山慧老人，有「稽首阿師，嵩山慈父」句。

師諱宗堅，不磷字也。野竹法嗣。餘不詳。

龍光達夫禪師，諱蕰上，明楚藩裔，遭張獻忠之亂，遵先人遺言，乃出家學道。其鷄肋集，有先大人文貞先生行狀，敘述其兄弟出家經過。其兄蕰鋐，師名蕰上，乃楚藩派名，遺民篇有朱藴鑑，亦楚藩裔。鋐出家後，去金旁，名宏、上，宏字竹眉，號寬夫；上字竹元，號達夫，嵩山野竹法嗣，山暉得意法孫。明末之亂，楚藩受禍最酷，宏上以虎口餘生，同修浄業，雖曰遺命，亦有託而逃焉耳。上住鄧州（河南省）龍光寺。康熙三十四年（一六九五）六十歲。著鷄肋集、頌古鉤鉅、集文字禪。

## 三三九、 鄧州龍光達夫禪師鷄肋集

一卷。中華藏第二輯線裝第一一三册。侍者道氾、道沖録。

據室、小參、機緣、頌古、代語、雜偈、贊、佛事。

四賓主：

賓中賓 肝膽向誰傾 四海無知己 落得一身輕

賓中主 臨江櫂雙櫓 行行急度來 遲遲定風雨

主中賓 策杖過東鄰 街頭新豎子 目瞋亡國人

主中主 示機倩鸚鵡 白眼看木人 良哉超亘古

—此亦語録也。爲何叫做「鷄肋集」？—吃之無味，棄之可惜？—禪家語録，多無意味話，「麻三斤」、「乾矢橛」，何味？然則，可棄之乎？古來多少禪德，於此無意味語中，得大受用，焉可棄？若此，則所有語録，通統看作「鷄肋集」，亦無不可；但決非曹阿瞞腦中之鷄肋耳。

## 三四○、 頌古鉤鉅

一卷。中藏同上。蕰上達夫作頌，蕰宏寬夫著語。

## 三四一、 集文字禪

一卷。中藏同上。作者同上。

依洪覺範之石門文字禪，拈弄集合而成。

## 三四二、 萬法歸心録

三卷。卍續藏第一一四册（三九六—四二○）。清·燕京小楊山沙門祖源超溟著。

警省俗迷、儒釋論理、釋道辨僞、頓悟修證、教乘差别、惟心浄土、禪分五宗、十魔亂正、經語引證、七佛偈、佛經已明祖語述後、勸善印施。

祖源禪師，乃浮石老人之孫，江西上藍天峰和尚之子。康熙十五年（一六七六）著萬法歸心録。

## 三四三、 大潙五峯學禪師語録

一卷。中華藏第二輯線裝第一百册。法孫智海重編。

師諱如學。族姓任。長安臨潼人。萬曆十三年乙酉（一五八五）四月八日生。二十離俗，投五臺大嶺寺天齊師薙髮。嗣法於天童密雲悟和尚。寂於辛酉七月廿二日正午。世壽四十九。僧臘二十九。（依年齡算，應是癸酉—崇禎六年。一六三三，辛酉恐誤）

| 五峯如學 | 養拙行明 | 慧山海 | 古梅冽 | 起宗真 |
| -------- | -------- | ------ | ------ | ------ |
|          |          |        |        | 天翼翔 |

## 三四四、 大潙密印禪寺養拙明禪師語録

一卷。中華藏第二輯線裝第一百册。嗣法智海編。

師諱行明，别號養拙。生于河東之蒲版。俗姓常。二十歲，至南普陀山，投天衣如繡師薙髮。二十五歲，謁金粟密雲師翁，嗣法五峯。順治六年己丑（一六四九）春，付囑門人慧山，而示寂。

## 三四五、 潙山古梅冽禪師語録

五卷。中藏第二輯線裝第一五六册。清·定冽説，真謙記。

康熙己酉住潙山密印寺，乙巳住芙蓉山廣化寺，擧古，密印寺首座寮秉拂、廣化首座寮秉拂。

缺行實。據録：師嗣臨濟第三十三世慧山老和尚法。

法系：五峯學—養拙行明—慧山海—古梅冽

## 三四六、 起宗真禪師語録

二卷。中藏同上。侍者力廣記録。

康熙庚辰，師自説行實云：余本貫人，姓胡。崇禎戊寅（一六三八）十月二日生。住胎八月而生，地不聲。自寅至午，如夢忽覺。嗣後，屢多災厄。遇經則喜，見殺不食。十一，母逝。即有出塵志，而爲世累，拖至五十，庚午方得出家。華山求戒。得法于臨濟正宗第三十四世古梅禪師。得戒定菴和尚亦付衣法。丁丑，師六十初度。康熙庚辰（一七○○），説行實。

## 三四七、 天翼翔禪師語録

二卷。中藏第二輯線裝第一五七册。侍者寂乾記，門人際峰等編。

師諱巨翔，號天翼。楚永之零陵張氏子。康熙壬寅（一六六二）十二月初五辰時生。幼送靈山寺浄月師薙染，九歲授楞嚴。十九，謁西山藤焕和尚圓具。得法於古梅和尚。乙亥（一六九五）五月初九寂，壽三十三。僧臘一紀。

嘉興府金粟石車通乘禪師，金華朱氏子。依天真海藏脱白，禀具顯聖。徧參諸方，終不自肯；後謁天童悟於金粟，頓契玄旨。崇禎戊寅春示疾，僧問：此後向甚處與和尚相見？師曰：徧界不曾藏。僧作禮曰：恁麽則向者裏相見去也？師曰：莫錯認。遂泊然而逝。世壽四十六。（燈全六五）

| 石車通乘 | 祇園行剛 | 伏獅義公 |
| -------- | -------- | -------- |
|          |          | 參同一揆 |

