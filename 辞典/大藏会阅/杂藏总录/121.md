## 七○、 北山録

十卷。大藏第五十二册（五七三—六三七）。唐·沙門神清撰，慧寶註。

神清，宋僧傳六有傳。住梓州慧義寺。元和（八○六—八二○）中卒。傳稱其：「好著述，都百餘軸，並行於代。就中，『北山參玄語録』，博綜三教，最爲南北鴻儒名僧高士之所披翫。寺居郪城之北，長平山陰，故名北山；統三教玄旨，實而爲録，故名參玄」云。

是書爲理論體，頗似周秦諸子。以三字或二字爲題，如：天地始、聖人生、異學、外信等，凡十六篇：—

天地始、聖人生、法籍興、真俗符、合覇王、至化、宗師議、釋賓問、喪服同、譏異説、綜名理、報應驗、論業理、住持行、異學、外信。

會萃孔、老、莊、列、荀、楊、班、馬之言，而折衷以釋氏。書甚古雅，惟因其中有關涉禪宗世系之説，頗爲禪者所攻擊。契嵩鐔津集有「評北山清公書」，即指此。

神清爲義學僧，博極羣書，對禪宗時致不滿，卷六譏異説篇尤甚，謂：「付法藏傳止有二十四人，其師子後舍那婆斯等四人，並餘家之曲説。又第二十九名達磨多羅，非菩提達磨也。」以是頗爲禪者所詬病。

明教嵩撰傳法正宗論四篇，即爲對神清而發。正宗記卷二末，評北山清公書云：「唐高僧神清，不喜禪者，自尊其宗，乃著書而抑之。固哉清也，徒肆己所愛惡，而不知大謬先聖，雖能編連萬世事，亦何益乎！書曰：『記問之學，不足爲人師』，清之謂也。」

清攻擊禪者，謂師子後舍那婆斯等四人，並餘家曲説，未明指何書，慧寶註以爲指寶林傳，德珪註又謂舍那婆斯名誤，應云婆舍斯多。此皆知有寶林傳，而不知寶林傳之外，尚有諸書，如歷代法寶記之屬也。作舍那婆斯者，乃諸書根據達磨多羅禪經及出三藏記薩婆多部目録而來，非誤也。寶林傳以達摩爲二十八代，今清書謂達摩多羅爲二十九代，是歷代法寶記之説，非寶林傳之説也。慧寶以甲作乙，德珪又以不悮爲悮，非敦煌發見歷代法寶記、趙城發見寶林傳，吾人又何從而正之？（史籍概論）

雙泉師寬禪師，無録。語句見燈録卷廿二。

五祖師戒禪師，師諱師戒。住蘄州五祖山。依雙泉寬，獲明大事，嗣其法。上方齊嶽禪師，少與雪竇顯公，結伴遊淮山，聞師住五祖山，喜勘驗；顯未欲前，嶽乃先往，徑造丈室，師曰：「上人名甚麽？」對曰：「齊嶽。」師曰：「何似泰山？」嶽無語。師即打趕。翌日復謁，師曰：「汝作甚麽？」嶽囘首，以手畫一圓相呈之。師曰：「是甚麽？」嶽曰：「老老大大，胡餅也不識。」師曰：「趁罏竈熱，更搭一個。」嶽擬議，師拽拄杖趕出門。及數日後，嶽再詣，乃提起坐具曰：「展則大千沙界，不展則毫髮不存；爲復展即是？不展即是？」師遽下繩牀把住，云：「既是熟人，何須如此？」嶽又無語，師又打出。以是觀五祖，真一代龍門矣！嶽三進而三遭點額，張無盡謂：「雪竇雖機鋒頴脱，亦望崖而退，得非自全也耶」？師暮年至高安大愚山，倚拄杖，談笑而化。（指月録二二）

洞山守初禪師，古尊宿語録卷三十八—襄州洞山第二代初禪師語録。五代時，守初禪師説。卍續一一八册。

上堂—。

歌頌、隨物通真頌、明道頌、真讚、色空頌、示徒頌、提綱頌、投機頌、剪商量頌、拈話會頌、指通機頌、明心頌、因事頌、牛兒頌、隨牛狗兒、法身頌、報身頌、化身頌、又頌、彭問頌、十心頌、廓書狀上頌。

初下，福嚴雅—北禪賢，無録。賢出法昌，有録。

## 七一、 法昌倚遇禪師語録（内題洪州分寧法昌禪院遇禪師語録）

一卷。卍續藏第一二六册（二三○—二四五）。宗密録。

昔法昌老，踈衣糲食，冰清玉潔，耡耰以給四方雲水之人。學者莫能同其作勞，又苦其枯淡，挈挈然去之，堂中至無人。……宋徽宗崇寧四年（一一○五）正月二十二日序（南州徐俯）。

寄黄龍南禪師：

&nbsp;&nbsp;&nbsp;&nbsp;春色青青鶯轉歌 &nbsp;&nbsp;&nbsp;&nbsp;桃紅李白見人多 

&nbsp;&nbsp;&nbsp;&nbsp;不知誰愛靈雲道 &nbsp;&nbsp;&nbsp;&nbsp;指下山來謁我呵

師臨遷化前一日，送頌與徐龍圖：

&nbsp;&nbsp;&nbsp;&nbsp;今年七十七 &nbsp;&nbsp;&nbsp;&nbsp;出行須擇日 

&nbsp;&nbsp;&nbsp;&nbsp;昨夜問龟哥 &nbsp;&nbsp;&nbsp;&nbsp;報道明朝吉

據宗統編年，師寂於宋·元豐四年。

徐龍圖作師真讚：

&nbsp;&nbsp;&nbsp;&nbsp;誰不會禪要作國師 &nbsp;&nbsp;&nbsp;&nbsp;二十三年無人謾疑 

&nbsp;&nbsp;&nbsp;&nbsp;草長雪消春爛漫 &nbsp;&nbsp;&nbsp;&nbsp;分付諸方老古錐

山谷老人頌：

&nbsp;&nbsp;&nbsp;&nbsp;法法遍參 &nbsp;&nbsp;&nbsp;&nbsp;如鏡中現 

&nbsp;&nbsp;&nbsp;&nbsp;水上葫蘆 &nbsp;&nbsp;&nbsp;&nbsp;按著便轉

達法性地，稱性修行，而常以法爲娱樂者，予見老法昌其人也。今余照刻行其語，乞題跋，故爲之書。靈源叟。惟清。

雙泉郁—德山遠—開先暹，無録。暹下，出佛印了元禪師。

佛印禪師，幼稱神童，長慕空宗，遂薙染。謁開先，得法。蘇子瞻與師善，師居金山時，蘇以書抵師，期相過晤言，且曰：「不必出山，當如趙州上等接人。」師得書，徑來，蘇迎笑問之，師答以偈曰：

&nbsp;&nbsp;&nbsp;&nbsp;趙州當日少謙光 &nbsp;&nbsp;&nbsp;&nbsp;不出三門見趙王

&nbsp;&nbsp;&nbsp;&nbsp;争似金山無量相 &nbsp;&nbsp;&nbsp;&nbsp;大千都是一繩牀

蘇拊掌稱善。（輸玉帶事，見續燈筆記。）

李公麟，爲師寫照，師令作笑容，自爲讚曰：

&nbsp;&nbsp;&nbsp;&nbsp;李公天上石麒麟 &nbsp;&nbsp;&nbsp;&nbsp;傳得雲居道者真

&nbsp;&nbsp;&nbsp;&nbsp;不爲拈花明大事 &nbsp;&nbsp;&nbsp;&nbsp;等閑開口笑何人

&nbsp;&nbsp;&nbsp;&nbsp;泥牛漫向風前齅 &nbsp;&nbsp;&nbsp;&nbsp;枯木無端雪裏春

&nbsp;&nbsp;&nbsp;&nbsp;對現堂堂俱不識 &nbsp;&nbsp;&nbsp;&nbsp;太平時代自由身

元符元年（一○九八）正月四日，與客語，有會其心，軒渠一笑而化。其令畫笑狀而讚之，非苟然也。（鄭夷甫，術者推其壽不過三十五。鄭聞師笑間化去，乃習禪，讀楞嚴而悟，至期，沐浴立化。）（指月二四）

薦福承古，或謂嗣雲門，或謂彼出雲門之後百年，非之。其録，且附此—

## 七二、 薦福承古禪師語録（内題古禪師語録）

一卷。卍續藏第一二六册（二一八—二三○）。門人文智編。

與范文正公：

&nbsp;&nbsp;&nbsp;&nbsp;丈夫各負冲天氣&nbsp;&nbsp;&nbsp;&nbsp; 莫認虚名汙自身 

&nbsp;&nbsp;&nbsp;&nbsp;撒手直須千聖外 &nbsp;&nbsp;&nbsp;&nbsp;纖毫不盡眼中塵

辭世：

&nbsp;&nbsp;&nbsp;&nbsp;天地本同根 &nbsp;&nbsp;&nbsp;&nbsp;鳥飛空有跡 

&nbsp;&nbsp;&nbsp;&nbsp;雪伴老僧行 &nbsp;&nbsp;&nbsp;&nbsp;須彌撼金錫

&nbsp;&nbsp;&nbsp;&nbsp;乙酉冬至四 &nbsp;&nbsp;&nbsp;&nbsp;靈光一點赤 

&nbsp;&nbsp;&nbsp;&nbsp;珍重會中人 &nbsp;&nbsp;&nbsp;&nbsp;般若波羅密

饒州薦福承古禪師，操行高潔，禀性虚明；參大光敬玄禪師，乃曰：祇是箇草裏漢。遂參福嚴雅和尚，又曰：祇是箇脱灑衲僧。由是終日默然，深究先德洪規。一日，覽雲門語，忽然發悟。自此韜藏，不求名聞。棲止雲居弘覺禪師塔所，四方學者奔湊，因稱古塔主也。景祐四年，范仲淹出守鄱陽，聞師道德，請居薦福，開闡宗風。

—禪林僧寶傳卷十二：禪師名承古，西州人，失其氏。少爲書生。依敬玄禪師落髮。愛廬山宏覺塔院閑寂，求居之。清規凛然，過者肅恭，時叢林號古塔主。初説法於芝山。嗣雲門。寂於宋·慶曆五年（一○四五）。

雲門宗竟。

# 四、 曹洞宗

曹洞宗：曹山本寂之系統，自其後四世頃，不明。雲居道膺之系統，經同安道丕，同安觀志，梁山緣觀，太陽警玄，投子義青，有芙蓉道楷。楷，住汴京十方浄因禪院，及天寧寺等。後於芙蓉湖畔，结菴接化。其下，有丹霞子淳。淳下，有長蘆清了、天童正覺（宏智）。正覺，與臨濟下大慧宗杲同時；對杲之看話禪，唱默照禪。—參看話頭之禪，寂静靈照之禪。又作頌古百則，稱宏智頌古。對之：自長蘆清了九世頃之元萬松行秀，加垂示、著語及評唱，作從容録。

曹洞法系：

| 洞山良价 |          |          |          |          |          |          |
| -------- | -------- | -------- | -------- | -------- | -------- | -------- |
| 曹山本寂 |          | 雲居道膺 |          |          |          |          |
| 曹山慧霞 | 鹿門處真 | 同安道丕 |          |          |          |          |
|          | 谷隱智静 | 同安觀志 |          |          |          |          |
|          | 知儼     | 梁山緣觀 |          |          |          |          |
|          | 契崇     | 太陽警玄 |          |          |          |          |
|          |          | 投子義青 |          |          |          |          |
|          |          | 芙蓉道楷 |          |          |          |          |
|          |          | 丹霞子淳 |          |          |          |          |
|          |          | 宏智正覺 | 真歇清了 |          |          |          |
|          |          | 自得慧暉 | 大休宗珏 |          |          |          |
|          |          | 華藏慧祚 | 足菴智鑑 |          |          |          |
|          |          | 東谷明光 | 天童如浄 |          |          |          |
|          |          | 直翁德擧 | 鹿門自覺 |          |          |          |
|          |          | 雲外雲岫 | 青州一辨 |          |          |          |
|          |          |          | 通玄圓通 | 大明僧寶 |          |          |
|          |          |          |          | 王山師體 |          |          |
|          |          |          |          | 雪巖慧滿 |          |          |
|          |          |          |          | 萬松行秀 |          |          |
|          |          |          |          | 林泉從倫 | 雪堂德諫 | 雪庭福裕 |
|          |          |          |          |          |          | 靈隱文泰 |
|          |          |          |          |          |          | 還源福遇 |
|          |          |          |          |          |          | 淳拙文才 |
|          |          |          |          |          |          | 松庭子嚴 |
|          |          |          |          |          |          | 凝然了改 |
|          |          |          |          |          |          | 俱空契斌 |
|          |          |          |          |          |          | 無方可從 |
|          |          |          |          |          |          | 月舟文載 |
|          |          |          |          |          |          | 大章宗書 |

（四二七頁）

曹山慧霞禪師，無録。語句見傳燈録卷二十。著有「曹洞五位」。

## 七三、 重編曹洞五位顯訣

三卷。卍續藏第一一一册（一一四—一三三）。宋·後曹山，慧霞編。門人廣輝釋。後學晦然補。

〔卷上〕 洞山五位顯訣，附六借：借物明功，借功明物，借過明功，借功明過，借位明功，借功明位。

〔卷中〕 天童四借頌，曹山本寂禪師逐位頌—五位：正中偏，偏中正，正中來，偏中至，兼中到。汾陽五位答問並頌、慈明和尚頌、大陽楷五位答問、道吾真五位答問、則之禪師五位頌、天童覺和尚頌、妙喜示衆、元真長老揀五位、五位寶篋論。

〔卷下〕 洞山三句、寶鏡三昧玄義、汾陽廣智歌、心聞賁曹洞派頌（有題、無頌）、定齋閑閑居士曹洞讚、曹山本寂禪師三種墮四種異類。

曹山法系，慧霞下，有嘉州東汀，以後不明；鹿門下，出谷隱智静—谷隱知儼—谷隱契崇，以後亦不明。洞山下，雲居道膺一支，法水長流。

道膺禪師，幽州（河北省）玉田王氏子。廿五圓具後，依翠微無學三載，聞洞山法席之盛，往之。一日，洞山謂師曰：「吾聞南嶽思大師生某國作王，是否？」師曰：「若是思大師，佛亦不作，況國王？」山然之。自是領悟玄旨，聞所未聞，更不他遊。三十五離洞山，三十七處江西雲居山，三十年不下山。唐昭宗天復二年（九○二）正月三日示寂。壽不詳。法嗣三十餘人中，同安道丕一系最盛。

道丕禪師，住江西洪州鳳棲山同安院，事蹟不詳，景德録二○，五燈會元一三，聯燈會要二五，玉英集一○，皆僅載機緣語句。惟「緇門崇行録」孝親之行中，「誠感父骨」文云：

> 後周道丕，長安貴胄里人，唐宗室也。七歲出家。十九，值駕幸洛京，長安焚蕩，乃負母入華山，安止巖穴。時穀涌貴，丕自辟穀，惟乞食供母，母問「食未？」恐傷母意，必曰「已齋」。母曰：「汝父霍山戰没，骨暴霜露，能收取歸葬乎？」遂往霍山，拾聚白骨，晝夜誦經，咒之曰：「昔人精誠所感，滴血認骨；願羣骨之中，有動轉者，即吾父遺骨也。」一心注想，目不輕捨，數日間，有髑髏從骨聚躍出，摇曳良久，丕躄踊抱持，齎歸見母，是夜母夢夫歸，明晨骨至，人以爲孝感所致。後應制論道，多居元席，朝野歸重。

有人即將此文抄於同安丕條下，於「孝感所致」下續云：「其母殁後，住江西洪州鳳棲山，因晚唐五代之亂世，不便於弘法，僅可維持宗風。」則認孝感之道丕即同安矣。實則孝感道丕出宋僧傳一七，住洛京福先寺，爲左街僧録，寂於後周·顯德二年（九五五）。傳中並無隻字提到同安，何曾住過江西？此是同名者耳，決非同安道丕也。

同安道丕法嗣，有同安觀志。

觀志禪師，事跡不詳。得法後，住同安院。法嗣有梁山緣觀。

緣觀禪師，行跡亦不詳。住鼎州（湖南省）梁山。師付法與大陽警玄，偈云：

&nbsp;&nbsp;&nbsp;&nbsp;梁山一曲歌 &nbsp;&nbsp;&nbsp;&nbsp;格外人難和

&nbsp;&nbsp;&nbsp;&nbsp;十載訪知音 &nbsp;&nbsp;&nbsp;&nbsp;未嘗逢一個

警玄禪師，江夏（湖北省）張氏子。依智通禪師出家，十九爲大僧。聽圓覺了義，講席無能及者，遂遊方，到梁山，謁緣觀禪師，機緣投契，遂嗣梁山。後住湖北大陽山。師神觀奇偉，有威重，從兒稚中，日祇一食。自以先德付授之重，足不越限，脇不至席。年八十五，陞座辭衆示寂，時宋仁宗天聖五年（一○二七）七月十九日也。（會元）—師諱警玄，大中祥符中，避國諱，易稱警延，故禪林僧寶傳作警延。

佛祖通載二七云：師年八十，嘆無可以繼其法者，以洞上旨訣，寄浮山法遠禪師，使爲求法器傳續之。通載是據禪林僧寶傳，以其文字全同僧寶傳故。五燈會元大同。

佛祖通載二八，於投子義青條中云：（投子青）遊方至浮山，時圓鑑遠公退席，居會聖巖，夢得俊鷹畜之。既覺，而青適至，遠以爲吉徵，加意延禮之，留止三年，遠問：「外道問佛，不問有言，不問無言時，如何？世尊默然。汝如何會？」青擬進語，遠驀以手掩其口，於是青開悟，拜起，遠曰：「汝妙悟玄微耶？」對曰：「設有妙悟，也須吐却。」時有資侍者在傍，曰：「青華嚴今日如病得汗。」……服勤又三年，浮山以大陽皮履布掇付之，曰：「代吾續洞上之風。吾住世非久，善自護持，毋留此間。」青遂辭出山。閲大藏於廬山慧日寺。……（此文全同禪林僧寶傳一七，投子青禪師條）四十二歲，住舒州海會寺，後移住投子山。元豐六年示寂，有語録二卷行世。

## 七四、 投子義青禪師語録（内題投子青和尚語録）

二卷。卍續藏第一二四册（二二二—二三九）。傳法自覺重編。

白雲山海會禪院語録，投子山勝因禪院語録。

師答同霖十問、偈頌、真讚、頌古。

師諱義青。姓李氏。本青社人。七歲，捨本州妙相寺出家。十五，試經得度。明年受具。初聽百法明門。後聽華嚴大經，講主命師就席開演，玄談妙辯，傾瀉如流，聞者悦服。至諸林菩薩偈，即心自性，師忽起立，歎曰：法離文字，寧可講乎？遂散席，爲雲水計。訪長蘆福禪師，蔣山元禪師，浮山圓鑑遠禪師……元豐六年（一○八三）五月四日，書偈，跏趺而化。俗壽五十二，僧臘三十七。勅諡妙續大師。

## 七五、 投子山妙續大師語録（外題投子義青禪師語録）

一卷。卍續同上（二四○—二四三）。芙蓉道楷編。後有丹霞子淳跋。

投子青和尚頌古百則，元·林泉老人爲之評唱，名「空谷集」，見後。

芙蓉楷禪師，事蹟見續燈十。語要—定照禪師語要收于續古尊宿語要二。師著有—

## 七六、 祇園正儀

一卷。卍續藏第一一一册（八五）。宋·芙蓉道楷禪師撰。

夫出家者，爲厭塵勞，求脱生死，休心息念，斷絶攀緣，故名出家。豈可以等閒利養，埋没平生？直須兩頭撤開，中間放下。遇聲遇色，如石上栽花；見利見名，似眼中著屑。況從無始以來，不是不曾經歷，又不是不知次第，不過翻頭作尾，止於如此，何須苦苦貪戀？如今不歇，更待何時？……你不見：隱山至死不肯見人，趙州至死不肯告人，匾擔拾橡栗爲食，大梅以荷葉爲衣，紙衣道者只披紙，玄恭上座只著布，石霜置枯木堂與衆坐卧，只要死了你心；投子使人辦米，同煮共餐，要得省取你事。且從上諸聖有此榜樣，若無長處，如何甘得？……與諸人議定：更不下山，不赴齋，不發化主；唯將本院莊課，一歲所得，均作三百六十分，日取一分用之，更不隨人添減，可以備飯則作飯，不足則作粥；作粥不足，則作米湯。新到相見，茶湯而已，更不煎點。唯置一茶堂，自去取用。務要省緣，專一辦道……。

丹霞子淳禪師，有録—

## 七七、 丹霞子淳禪師語録（内題隨州大洪山淳禪師語録）

二卷。卍續藏第一二四册（二四三—二五七）。嗣法小師慶預校勘。

師諱子淳，四川劍州梓潼縣人，俗姓賈。二十七歲祝髮受具。歷參真如慕喆、真浄克文、大洪法恩等尊宿。後詣大陽山參道楷禪師，得入室。崇寧三年（一一○四），住南陽丹霞山；後住唐州大乘山及大洪山；大振禪風。政和七年（一一一七）三月十一日示寂（續燈謂宣和己亥，則是一一一九）。門下有宏智正覺、真歇清了、大乘利昇、大洪慶預等。

〔卷上〕 大洪山上堂法語、真讚、偈頌。師於政和五年（一一一五）受請，住隨州大洪山。

〔卷下〕 增輯語録、上堂法語、擧古、頌古。

丹霞禪師頌古百則，元·林泉老人評唱，名爲「虚堂集」，見後。

## 七八、 宏智禪師廣録

九卷。大藏第四十八册（一—一二○），卍續藏第一二四册（三二九—四五六）。侍者集成、宗法等編。

卍續：外題宏智正覺禪師廣録，目録題明州天童山宏智禪師廣録。

〔卷一〕 泗州大聖普照禪寺上堂語録，侍者集成編。舒州太平興國禪院語録，侍者宗法編。江州廬山圓通崇勝禪院語録，侍者宗榮編。江州能仁禪寺語録，侍者法澄編。真州長蘆崇福禪院語録，侍者宗信編。

小參

〔卷二〕 長蘆覺和尚頌古拈古集序。泗州普照覺和尚頌古一百則，侍者法潤、信悟編。

〔卷三〕 真州長蘆覺和尚拈古一百則、侍者行從集、後序（薌林居士向子諲書）。

〔卷四〕 明州天童山覺和尚上堂語録，侍者普崇、法爲編。

〔卷五〕 天童覺和尚小參語録序（馮温舒）。明州天童山覺和尚小參，侍者中翼、曇像編。

〔卷六〕 明州天童覺和尚法語，比丘普崇集并序。

〔卷七〕 天童覺和尚真讚、下火，侍者清萃、法恭編。

〔卷八〕 天童覺和尚偈頌、箴、銘，侍者道京、浄覺編。

〔卷九〕 真讚、勅諡宏智禪師行業記（左朝奉大夫侍御史王伯庠記）。

## 七九、 明州天童景德禪寺宏智覺禪師語録

四卷。中華藏第二輯線裝第一二六册。浄啓重編。

上堂、晚參、示衆、擧古、頌古、機緣、塔銘、銘、行實、塔銘（明周揆撰）、祭文（明景德住持原良撰）。

大慧杲禪師題師像讚、陸游題師像讚。

師諱正覺。隰州李氏子。七歲，日誦數千言。十一得度。十四具戒。十八遊方，首參枯木成。一日，聞僧誦法華經至「父母所生眼，悉見三千界」，瞥然有省。……師住天童最久，前後凡三十年。紹興丁丑（一一五七）冬十月，沐浴更衣，端坐告衆，作書遺大慧杲公，邀主後事，别以偈曰：「鈍鳥離巢易，靈脱殼難；我無你不去，你無我不行。」復書偈示衆曰：「夢幻空花，六十七年；白鳥烟没，秋水連天。」擲筆而逝。龕留七日，顔色如生。法嗣有浄慈慧暉等。

正覺禪師頌古，有註。

## 八○、 焭絶老人天奇直註天童覺和尚頌古（天童頌古直註）

二卷。卍續藏第一一七册（三九二—四○五）。宋·天童覺和尚頌古。明·本瑞直註，性福編集。

本瑞，南昌鍾陵人。二十出家。法嗣寶峰瑄（臨濟）。弘治元年（一四八八）住江西隆興寺。

## 八一、 自得慧暉禪師語録（内題靈竺浄慈自得禪師語録）

六卷。卍續藏第一二四册（四五七—四七八）。並石霜明總禪師下語寄言。住萬壽小師了廣編。

師諱慧暉。金州安城人。俗姓王。七歲，依理性寺法恩禪師爲丫角童子。十一出家。十六，法恩遷化，依夢示往雪峯依契禪師，依止十九年，契師指往天童，隨侍正覺禪師。住世七十年。自得禪師，帝賜號也。

華藏祚、東谷光、直翁擧，皆無録。

雲外雲岫禪師，有録。

## 八二、 雲外雲岫禪師語録（内題雲外和尚語録）

一卷。卍續藏第一二四册（四九六—五○八）。士慘編。

住智門禪寺語録、拈古、頌古、佛事、祖讚、偈頌、序跋等、傳、附録。

師諱雲岫，字雲外，别號方嵓。俗姓李。世爲明之昌國人。生而身裁眇小，精悍有餘。師事直翁擧公剃落，究明曹洞宗旨，盡其源底。元·泰定元年（一三二四）寂，壽八十三。

—以上，天童覺之法系。

長蘆真歇清了禪師，有録—