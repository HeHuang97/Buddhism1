## 四六六、 虁州卧龍字水禪師語録

三卷。中華藏第二輯線裝第一一三册。門人觀誰等録。

師諱圓，字字水，鐵龍，其别號也。漢太師譙周之後。家安漢岳池羊山下。父聖功，母楊氏。生明萬曆三十三年乙巳（一六○五）十月七日。年十三，依大悟長老（師之從舅）出家。十五，往江浙參學。二十五，受請講楞嚴。聞破山老人自嘉禾還蜀，在梁山太平，即往依之。乙卯三月朔日，上堂説法畢，端坐逝去。世壽四十一，臘二十八。此據明揆所撰行實。

> 〔案〕 師既生於乙巳，世壽四十一，示寂之年，應是順治二年乙酉—一六四五。若是乙卯—一六七五，則是七十一歲。不知是乙酉誤作乙卯？抑是七十一誤作四十一？

崇禎戊寅，住指月禪寺。崇禎壬申，受請，住開縣棲靈禪寺語録。

住荆州天皇護國寺語録。岳州華嚴、灃州藥山、虁州廣福語録。

小參、晚參、示衆、機緣、法語、規約、佛事、書問、頌古、分鐙偈、雜偈、行狀。

## 四六七、 慧覺衣禪師語録

三卷。中華藏第二輯線裝第一四○册。門人徹御等編。

上堂、小參、機緣、法語、諸頌、諸贊、印偈、行狀、佛事、衆偈。

師諱照衣，號慧覺。本渝之綦江縣人。俗姓熊。萬曆乙巳年二月廿一日子時生。出家後，參破山，得入室。康熙十二年（一六七三）九月十八日示寂。世壽六十九，臘三十八。

## 四六八、 佛語御禪師語録

一卷。中藏同上。門人法桀、法秀等編。

師嘉陽范氏子。得法於慧覺衣和尚。侍其師終身，雖寒暑順逆百折摧而無墮容。憾其福不逮慧，未展雙桂之道而早夭（華嚴聖可德玉序）。末題「斗葊禪師録」。

## 四六九、 破峯禪師語録

二卷。中華藏第二輯線裝第一四三册。門人傳慧等編。

上堂、小參、擧古、拈古、頌古、牧牛頌、印偈、像讚、示衆、機緣、入室、塔銘。

師諱普重，破峯，號也。果之北路永豐鄉人。姓岳。十七出遊，登峩峯，遂薙髮。參慧覺和尚，嗣其法。丁未正月廿三日示寂。壽四十二，臘二十四。

德玉序云：師於蜀鼎沸之際，就鑊湯爐炭裏轉大法輪；向塵勞中作大佛事；而無榮無辱，爲宰官護法之所推重。匪得無畏智、無碍辯，詎克如是師子吼耶？

法系：破山—慧覺衣—破峯重。

## 四七○、 雲峯體宗寧禪師語録

一卷。中華藏第二輯線裝第一五二册。門人續清等編，青城法侄徹生梓行。

師係瀘州李氏子。戊戌年六月十日午時生。十五出家。廿五遊歷講肆。三十五，參雙桂老人，嗣破山。世壽七十二。
德玉序：體宗先兄和尚，悟真履實，道德之風，洋溢於蜀黔甚久，德玉於未薙染初，竊響慕之，欲求爲披剃師而不可得。……康熙甲子秋，蜀東南亢旱，予於華巖散衆，逆流而上，禮吾兄之塔。……監寺擧語録示予，遂命諸梓。蓋先兄不喜人記録其語，亦不許刻行。故其入寂十餘年，而此録猶未流通。……康熙乙丑。

青城序：惟我得戒體宗寧和尚，自負萬峯破山師翁鉢袋，隱逸多年，初有不出人前之語。順治間，蜀南瀘陽受請，主方山雲峯禪院。……康熙乙亥法侄徹生。

順治九年住方山雲峯寺。

## 四七一、 雲幻宸禪師語録

一卷。中華藏第二輯線裝第一四三册。門人發林等編。

師諱印宸，蜀之忠州人。姓萬。十六出家，廿二禀戒於象崖珽禪師。隨侍三載後，乃訪道四方，走雙桂，參破山老人，即服膺，執弟子禮。……後受巴州之請，説法中峯、浄慈二刹。康熙己酉（一六六九）四月示寂。壽四十七，臘廿五。

誰字：

&nbsp;&nbsp;&nbsp;&nbsp;誰悟誰參誰悟誰 &nbsp;&nbsp;&nbsp;&nbsp;參誰誰悟悟誰誰 

&nbsp;&nbsp;&nbsp;&nbsp;當誰覷破覓誰者 &nbsp;&nbsp;&nbsp;&nbsp;始信參誰不是誰

## 四七二、 緑蘿恒秀林禪師語録

二卷。中華藏第二輯線裝第一四三册。門人光悠等編。

師西蜀隣陽人。姓許。生於天啓六年丙寅（一六二六）七月廿三日。出家後，受戒於象崖和尚，更號恒秀。三十五歲，得法於雲幻禪師。康熙七年戊申，住雲南開化府吉祥寺。—辛亥年説行實，是四十六歲。以後不詳。

上堂、示衆、小參、機緣、頌—有牧牛頌、書問、真讚、雜著、佛事、行實、附録。

據五全八八，師嗣雲幻宸。

## 四七三、 長目電禪師語録

二卷。中華大藏經第二輯線裝第一四七册。門人悟本編次。

師諱光電，字長目。楚之寶慶府新化縣蘇溪司族。姓鄧。明崇禎丙子（一六三六）十一月初三日生。十七歲剃落。讀黄檗心要，發明大事。乞戒渠山和尚。後參緑蘿和尚，康熙庚戌得法。乙丑（一六八五）七月廿八日寂。壽四十九。臘三十二。

康熙辛亥住彌陀寺。

上堂、示衆、小參、機緣、頌古、雜偈、佛事、行狀。

## 四七四、 密行忍禪師語録

四卷。中藏第二輯線裝第一五二册。法孫明廣、明珍等編。

師雲南宜良人，姓谷。十四出家。丙申，得破山付囑。師名寂忍，號密行。

第四卷，嗣燈禪師語録。嗣燈，富順劉氏子。十八出家。於梁山萬峯，禮燕居和尚剃度，法名圓胤，字嗣燈。

法系：破山—密行忍—嗣燈。

## 四七五、 滇楚九臺山知空藴禪師語録

二卷。中華藏第二輯線裝第一四八册。門人通來等編。

師諱學藴，字知空。洱海王氏子。萬曆癸丑九月初一生。十四歲，父送入鷄足山寂光寺禮上和長老剃髮。後參水目無住和尚。康熙己巳（一六八九）五月廿八日寂。壽七十七。

上堂、小參、示衆、茶話、行録、法語、機緣、贈偈、三關總頌、十無頌、像贊、雜著。

## 四七六、 華嚴聖可禪師語録

五卷。中藏第二輯線裝第一四○册。門人光佛等録。

康熙庚戌年十月，住重慶府巴縣華嚴禪院。

上堂、晚參、機緣、拈古、頌古、雜録。

師諱德玉，號聖可，四川果州營山人，俗姓王。破山法嗣。住綏陽嘉瑞寺，重慶華嚴寺。康熙四十年（一七○一）示寂。生於一六二八，壽七十四。著有禪林寶訓順硃。

## 四七七、 華巖還初佛禪師語録

二卷。中華藏第二輯線裝第一四七册。門人通量等編。

師蜀省富順縣人，姓高。廿五，依師翁聖可和尚剃落。初參靈峯大師，次參雲峯體宗和尚，後參昭覺和尚。價南序云：還初法兄，幼未業儒，不識文字。戒得雲峯，禪參昭覺。末到華巖，始與本師鍼芥相投，水乳相合，遂首衆服勤一十五載，了無異志焉。甲子歲，值本師有禮塔之行，命代主華巖法席。……

康熙甲子，住重慶府巴縣華巖禪院。

機緣、拈古、擧古、頌古、雜偈。

師嗣聖可玉，繼華巖法席。康熙二十四年（一六八五），誕辰上堂，有「光佛今年五十五」句，則康熙二十四年是五十五歲。寂年不詳。

## 四七八、 不厭樂禪師語録

三卷。中華藏第二輯線裝第一五一册。清·道樂説，門人德普記録。

師諱道樂，字不厭。黔之思南印江人。姓楊。庚辰八月廿三子時生。十三聘娶。廿七喪父。廿九齋戒。喜看牧牛頌。越二年，違母抛家，投敏樹和尚剃落受具。參華巖聖可和尚，乙丑得法。丙辰住貴州龍山寺，康熙乙巳住重慶府華巖院。

小參、機緣、拈頌、單頌、雜著、印偈、佛事。

法系：破山明—華巖聖可—不厭樂。

## 四七九、 林我禪師語録

四卷。中華藏第二輯線裝第一五一册。門人海鑫、海兹編録。

師閬州侯氏子。生而多病，幼好讀書。年未及冠，父母並亡，立志出家。披剃於萬緣寺，受戒於寶池和尚，聞法於易菴老人，嗣其法。康熙十八年（一六七九）二月六日未時寂。師生於壬子年四月八日子時。

壽六十八，臘四十八。

法系：破山—易菴師—林我鑑

## 四八○、 半水元禪師語録

一卷。中藏第二輯線裝第一五一册。門人光深等編。

序：三峯半水元禪師，受尸羅於石谷吾侄，得印偈於大吼吾兄，實雙桂先老人嫡孫。……康熙辛未，華巖玉老僧識。法弟不厭代刻。
康熙丙午説法云：鼎新堂上，傳臨濟正宗第三十二世，上大下吼本師大和尚……。

機緣、頌古。

師於康熙三十年辛未（一六九一）七月初二，書偈而逝。

法系：破山明—大吼傳—半水元。

## 四八一、 古林智禪師語録

六卷。中華藏第二輯線裝第一五二册。侍者正繼記録，門人正燈編輯。

奉天般若古林智禪師，湖廣長沙朱氏子。幼失怙恃，顛沛萬狀。六歲，至峨眉脱白，侍雙桂十數年。屢遭毒打，後因木墩打中腿肚，遂有省。二十受具。歷參諸方，末與德山語嵩裔機契，而受記莂，出住奉天般若、遼陽、建寧、如來諸刹。師於康熙乙亥（一六九五）十一月十六日夜間坐逝，迨天曉，自思來去不明，恐人撿點，復甦，至本月三十日辰刻，手書邀穆魁吾居士，飛奔方丈，師下床接曰：受你數十年供養，無可酬答，謝你兩掌。遂於士面上左右各打一掌，大笑而坐。士曰：和尚擧動精爽，何故出此誑言？師曰：你不識老僧。士求和尚手脈評之曰：脈上並無一些病，何出此言？師曰：你不識老僧，我明日定去。僧俗見師訣絶難留，悲泣請師垂示。師曰：你等好俗氣！我豈真死耶？我時時在你等面門出入，你等不識。你等存善心、作善事，定生西方；存歹心、作歹事，定墮三塗！明明放着，何用我説？談笑過午，飲食倍常。凡殯殮等事，荼毘日期，立塔地方，分付妥當，推逼相别。衆不忍散，師携手送出山門，一士拉住，不放師囘，凡過往人，圍繞數層，説的説，哭的哭。有不信者説是明日即辨真假。約有起更時候，方散。師囘院内經行，夜半方歸方丈静坐，約至寅時，呼侍者問曰：什麽時候？侍者答以五更。師曰：吾當行矣。遂點燈設供器、紙筆，安置几上。又炷香命侍僧曰：香燃二寸許，推門看我。書偈曰：東方寅，我即行；菩薩接，彌陀迎。端坐寂然而逝。二侍者推門視之，師巍巍不動，侍者痴視良久，唤大衆曰：和尚圓寂矣！大衆齊至。成服，手腕尚温，墨跡未乾。三日入龕，師容顔如常，徧身柔軟。三七荼毘，送者數萬。初發火時，煙燄五色，少頃，龕門自開，現金色毘盧像。大衆俯伏合掌，佛聲動地！從辰至午，骨豎端坐，衣文數珠宛然不壞，舍利無數，一齒不壞。世壽七十三。（以上全録行狀）—這是禪師往生西方的明證。

序云：古公得法語公，語公得法雪公，雪公得法破山，破山得法密老。

康熙壬子住盛京般若寺，康熙癸亥住遼陽如來院，康熙己巳住遼陽建寧寺。普説，康熙庚午住奉天府東前山臺大悲禪寺。

機緣、頌古、小佛事、法語、偈、行狀。

示念經僧：

&nbsp;&nbsp;&nbsp;&nbsp;五千餘軸止兒啼 &nbsp;&nbsp;&nbsp;&nbsp;念到驢年枉自疲 

&nbsp;&nbsp;&nbsp;&nbsp;句外豁然明了去 &nbsp;&nbsp;&nbsp;&nbsp;隨機到處度羣迷

## 四八二、 昭覺丈雪禪師語録

十卷。中華藏第二輯線裝第一○六册。門人徹綱等編。

師，諱通醉，字丈雪。四川内江人，俗姓李。幼時，母携入寺，見金像巍焕，謂母曰：他日我亦如此。父母知非凡物，禮古字山清然落髮。嘗讀法華經「乃至擧一手，或復小低頭，皆以成佛道」，因默忖曰：成佛若是其易耶？……丙子秋，造天童，謁密雲，夜聞版鳴聲震山谷，忽大徹。嗣破山。住成都昭覺寺。康熙三十二年癸酉（一六九三）七月坐逝，壽八十四，臘七十八。

## 四八三、 錦江禪燈

目録一卷，禪燈二十卷。卍續藏第一四五册（二五一—三六九）。清·昭覺沙門通醉輯。

此書採摭歷代諸家語録，凡産於蜀，而闡揚宗教於異地；或産四方，而建法幢於西川者；略摘上堂、小參、機緣、頌古、法語、行實。儻現宰官、長者、居士身，弘護法門，有機緣者；與夫山林隱逸、物外高流，如獲言句，已編入帙。採集規式，略依指月、寶積諸録之例。歷代宗支，乃共一源，不析五派，惟標大鑑幾世，以便披覽，識其所自。從大鑑下第一世起，至三十九世止。是書成於康熙壬子（一六七二）。

## 四八四、 月幢了禪師語録

四卷。中華藏第二輯線裝第一一五册。門人達最等編。

師蜀重慶江津毛氏子。甲寅七月二十日未時生。幼持金剛經。出家後，初謁破雪和尚。雪師寂後，依靈筏和尚。後參象崖和尚。

徐序云：天童悟出破山明，明出丈雪醉，醉出幢師。

師於庚子年三月，住雲南府石寶禪院。

## 四八五、 善權位禪師語録

二卷。中藏第二輯線裝第一五六册。門人大悦等編。

師諱達位，字善權。楚北瞿氏子。萬曆戊午（一六一八）九月廿三日午時生。自離襁褓，喜覩梵像。至冠年，一日，聞僧誦法華經至「有智若聞則能信解」，感發出塵之念。時值世變，棄家入黔，至安順觀音洞，禮太虚和尚披剃，並受沙彌十戒。經兩載，辭虚老，往參含光和尚，受具戒。後參月幢和尚，得心印。住安南萬壽寺，貴州普安松巋寺。康熙二十三年甲子（一六八四）八月二十日示寂，世壽六十七。

## 四八六、 天一悦禪師語録

一卷。中藏同上。侍者學愚録。

師諱太悦，號天一。楚南吕氏子。生值離亂，被擄入黔。在安順長壽菴，遇雲腹和尚上堂，因發出塵之念。清兵入黔，師奔至安南龍潭寺，禮無霞老宿披剃。後於善權和尚座下受具足戒。隨權老遷住松巋，隨侍二十餘載，乃得法。甲子歲，權老示寂，師繼法席。至丁丑孟冬示寂。世壽六十七，僧臘四十。（丁丑：康熙三十六年—一六九七）

## 四八七、 善一純禪師語録

三卷，續録一卷。中藏第二輯線裝第一五六册。侍者學正録。

師諱如純，字善一。黔習安張氏子。十七歲，禮法海寺靈光老宿披剃。閲兩載，遇本師權和尚到寺，示以參究話頭。依鷲山頂相和尚圓具。參天台月峯和尚。得法於善權位和尚。著黔南會燈録。

法系：天童悟—破山明—丈雪醉—月幢了—善權位—善一純。

慎逸：

&nbsp;&nbsp;&nbsp;&nbsp;既做出家之人，&nbsp;&nbsp;&nbsp;&nbsp;必當努力修行；

&nbsp;&nbsp;&nbsp;&nbsp;若也尋常度日，&nbsp;&nbsp;&nbsp;&nbsp;便是賴佛偷生。

## 四八八、 黔南會燈録

八卷。卍續一四五册（三七○—四○七）。習安天龍如純輯。時康熙四十二年。

予行脚東南，經諸大刹，每於休夏之際，披閲傳燈，見古今尊宿名目，多在江浙諸省，黔中未見點墨片言，不禁掩卷歎曰：「聖賢不擇地而生，佛法徧一切處，何吾黔之獨無也？是人以地囿耶，抑佛法有偏耶？」抱此念十數年。及至歸里，每思唐宋時所集者，謂吾黔宗教未訖，泯泯無傳，固無論矣。若自明迄清，風聲所樹，吾黔宗教已廣，各家語録，亦有流行，較量諸省，不相上下，何近代竟無傳也？深究其源，總以關山迢遞，郵簡莫及，令操觚者無由收集爾。予不敏，敬矢厥志，不憚寒暑，躬歷諸郡，彙收全黔諸家語録，綴以管見，編輯成書，名曰南黔南會燈録，庶幾後世披覽，無遺憾焉。（源啓）

程序、杜序、源啓、凡例。

臨濟三十二世、天童下、三十三世、破山下、三十四世、漢月下、破山下。

曹洞三十一世、雲門澄下第四代、宿士類、臨濟三十五世、天童第五代破山下、續補。

此書限於傳燈，且多載機緣，未詳行蹟，又未追溯明以前古德，仍不能無憾也。

—宜參閲陳援菴著「明季滇黔佛教考」。

## 四八九、 懶石聆禪師語録

四卷。中華藏第二輯線裝第一一二册。門人海瑞録。

師蜀重慶忠州人。姓張。十二出家。二十，初參象崖和尚，受具，請益，命看「萬法歸一一歸何處」話。侍師五載。後參破師翁。—師乃破山嫡孫，丈雪真子。

師於順治丙申住漢中府静明寺，有語録。癸卯元旦，住漢中府寶林寺，有語録。後住雲南商山寺語録。

上堂、小參、廣録、讚、機緣、頌古、行由、法語、書問、佛事、十無、歌、分燈、偈。

十無：無鬚鎖、無孔笛、無底船、無根樹、無底鉢、無絃琴、無底籃、無孔錘、無星秤、無縫塔。

入室：

&nbsp;&nbsp;&nbsp;&nbsp;欲扣明師破暗關，&nbsp;&nbsp;&nbsp;&nbsp;臨機貴在絶塵緣；

&nbsp;&nbsp;&nbsp;&nbsp;當風雪刃才挨着，&nbsp;&nbsp;&nbsp;&nbsp;死活雙忘脱苦酸。

誦經：

&nbsp;&nbsp;&nbsp;&nbsp;跏趺對月歷三更，&nbsp;&nbsp;&nbsp;&nbsp;静誦空王無字經；

&nbsp;&nbsp;&nbsp;&nbsp;萬象森羅齊側耳，&nbsp;&nbsp;&nbsp;&nbsp;烹茶石女甚慇懃。

道話：

&nbsp;&nbsp;&nbsp;&nbsp;一度相逢一度親，&nbsp;&nbsp;&nbsp;&nbsp;無心話道道孤明；

&nbsp;&nbsp;&nbsp;&nbsp;了然直下超方便，&nbsp;&nbsp;&nbsp;&nbsp;耀古騰今擧世聞。

## 四九○、 草堂耨雲實禪師語録

二卷。中華藏第二輯線裝第一四五册。門人寂訥等編。

住保寧府草堂寺。上堂、小參、晚參、示衆、機緣、拈古、頌古、分燈、像贊、行由。

師諱真實，號耨雲。四川人。姓楊。天啓丙寅年（一六二六）生。年十六，鄉中大亂，父母相繼而亡，師逃難至漢沔，見多慘殺，痛念生死，乃投師祝髮。聞丈雪和尚荷雙桂衣鉢，受請住静明開堂，乃往參謁，中間曾到福嚴參費老人，後仍囘静明侍和尚，受囑繼席草堂。

明季，神熹二廟間，有密雲悟和尚，傳臨濟正宗，開法於金粟天童兩大刹，一時人天推重，龍象盈筵，得破山禪師，爲入室真子，親傳其法，行道於滇黔之地，於干戈擾攘中，不獨主持佛法，且能拯濟難民，其爲德也，大矣！座下傳及丈雪禪師，而師之下，又傳於耨雲和尚，師師授受，殊得獅王真種，一鳴一吼，使百獸腦裂也。（康熙丁卯，洞宗大燈序）

## 四九一、 印心佛敏訥禪師語録

二卷。中華藏第二輯線裝第一四五册。侍者法棟録，門人性通等編。

師生於順治丁亥（一六四七）三月三日戌時。字佛敏。諱寂訥。秦州天水蒼平頭人。俗姓姜，母陳氏。三歲失母，髫年喪父。十三歲納王氏爲室，依庶母。十五歲，偶觸境緣，乃棄俗，依本州海會堂太虚和尚出家。未幾，王氏去世。十八，於海會座下圓三壇戒法。聞師警語，疑情頓發，請師開示，師云：「我這裏不會禪，西蜀昭覺，不異圓悟復出。」乃往參謁，依止數年，全不得力，因辭别，復謁破淡竹蓮月諸老，總無入處。後參草堂，漸有門路。己酉七月，草堂付法與師。

法系：密雲—破山—昭覺丈雪—草堂耨雲—佛敏訥。

舊名白衣寺，師爲重修，護法張公易名印心寺。

## 四九二、 佛寃綱禪師語録

十二卷。中華藏第二輯線裝第一四五册。門人性純等編。

師自述行實云：余本内江人也。父李，母徐。於丙寅八月十五丑時現幻質。不幸雙慈早背，被寇大亂，渾家蕩散，孤身奔至夜郎，諸難無所不歷。以夢兆，至桐梓牛山，禮本師上丈下雪和尚薙染，命名徹綱。此戊子歲也。時年二十三。……本師命參費老，費問：汝名佛寃，爲甚與佛爲寃？……丁酉年，於費老座下圓戒。庚子，本師付法。—康熙壬子（一六七二）述行由。

## 四九三、 昭覺竹峯續禪師語録

六卷。中藏第二輯線裝第一五七册。門人實悟等編。

師松州人沈氏子。法名真續。生於順治十七年庚子（一六六○）四月八日辰時。出家時，禮本城妙覺寺如山師披剃；依生慧和尚圓具，後來參禪，初參昭覺丈師翁，後依其本師佛寃禪師，嗣其法。壬午，住於松潘西崇山無量寺。末附：昭覺德雲悟禪師語録，一紙，師嗣竹峯。

## 四九四、 青城竹浪生禪師語録

七卷。中華藏第二輯線裝第一五二册。門人如鵬等編。

師川東定遠縣人。姓王。明·崇禎七年甲戌（一六三四）正月廿八日巳時生。十一，甲申，時丁獻逆之變，父母兄姊盡遭刼殁。東奔西馳，草宿露眠，無不經歷。廿二出家，廿四受沙彌戒。戊戌冬，入雲峯圓具。得法於昭覺丈雪和尚。辛酉四月，住鳳林寺。
上堂、小參、開示、書問、文、頌古、分燈、贊、機緣、歌、四儀、行由、詩偈、法語、佛事、源流拈頌。

## 四九五、 玉泉其白富禪師語録

三卷。中華藏第二輯線裝第一五二册。門人圓頂等編。

師蜀南眉州人。姓龔。天啓七年十二月廿九日午時生。甲戌出家，法名德富。丁酉，詣圓覺山大如和尚座下圓具。師之剃度師慈航老人，已八旬高齡，病時，師倣古人割股煎湯服之，得延十日。師得法於昭覺丈老人。

康熙乙丑住蟠龍山玉泉寺。康熙庚午（一六九○）仲夏示寂。

〔卷三〕 末附：玉泉融徹頂禪師語録，門人明盛等編。

序：我玉泉法侄融徹禪師，齠齡薙染，不務外學，其語言文字，置之弗問，只知向上一著。依其白和尚椎拂之下，四十餘稔。一日，聞風旛話，言下打翻漆桶，如披雲見日，大地平沉。始知：無量刼前事，不異今時。所謂：元是舊時人，不改舊時行履處。常用藥山三條篾，束取肚皮，隨處住山。因伊本師其和尚化去，衆請繼玉泉法席。……康熙乙亥，青城竹浪徹生。

