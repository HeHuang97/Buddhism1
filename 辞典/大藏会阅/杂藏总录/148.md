# 懺 儀 類

## 一、 大乘六情懺悔

一卷，一千餘字。大藏第四十五册（九二一—九二二）。新羅沙門元曉撰。

明大乘實相無生懺法。文云：「若依法界始遊行者，於四威儀無一唐遊。念諸佛不思議功德。常思實相，杇銷業障……此諸罪，實無所有，衆緣和合，假名爲業……當知業性本來無生……行者若能數數思惟如是實相而懺悔者，四重五逆無所能爲，猶如虚空不爲火燒」云云。

## 二、 慈悲道場懺法

十卷。大藏第四十五册（九二二—九六七）。梁·諸大法師集。

### ① 〔慈悲道場梁皇寶懺隨聞録〕 

梁皇寶懺，彌勒題名。誌公集華藏之玄文，羣經録諸佛之聖號。大集沙門，宏宣懺法。懺文感夢於梁朝，瑞氣騰輝於武帝……懺文共分四十章：皈依三寶第一，乃至囑累第四十。以此禮懺功德，郗氏脱蟒身而生忉利。

此懺，自梁代以來，一千三百餘年，無人弘闡，並無註釋；埋没於應赴之門，殊深太息！近代幸有諦閑老法師，爲之講説；學人誠一、常静等，爲之記録；即「慈悲道場梁皇寶懺隨聞録」。諦閑大師遺集中，分裝兩厚册，即第八、九册。

## 三、 慈悲水懺法

三卷。大藏第四十五册（九六七—九七八）。懺除煩惱障、業障、報障。

註釋三種

### ① 〔慈悲道場水懺法隨聞録〕 

三卷。卍續第一二九册（一四五—二○七）。清·沙門智證録。

### ② 〔慈悲水懺科註〕 

三卷。卍續藏第一二九册（二○七—二六三）。清·沙門西宗集註。

### ③ 〔慈悲三昧水懺申義疏〕 

民國·諦閑大師述。諦閑大師遺集第十册。

水懺序：昔、唐懿宗朝，有悟達國師知玄者，未顯時，嘗與一僧邂逅於京師，忘其所寓之地，其僧，乃患迦摩羅疾，衆皆惡之，而知玄與之爲鄰，時時顧問，略無厭色。因分袂，其僧感其風義，祝之曰：子向後有難，可往西蜀彭州九龍山相尋。其山，有二松爲誌。後悟達國師居安國寺，道德昭著，懿宗親臨法席，賜沉香爲法座，恩渥甚厚。自爾忽生人面瘡於膝上，眉目口齒俱備。每以飲食餧之，則開口吞啖，與人無異。徧召名醫，皆拱手默默。因記昔日同住僧之語，竟入山相尋。值天色已晚，徬徨四顧，乃見二松於煙雲間，信期約之不誣。即趨其所，崇樓廣殿，金碧交輝。其僧，立於門首，顧接甚歡。因留宿，遂以所苦告之。彼云：無傷也，巖下有泉，明旦濯之即愈。黎明，童子引至泉所。方掬水間，其人面瘡，遂大呼：「未可洗！公識達深遠，考究古今；曾讀西漢『袁盎晁錯傳』否？」曰：「曾讀」。「既曾讀之，寧不知袁盎殺晁錯乎？公，即袁盎；吾，即晁錯也。錯，腰斬東市，其寃、爲何如哉？累世求報於公，而公十世爲高僧，戒律精嚴，報不得其便。今汝受人主寵遇過奢，名利心起，於德有損，故能害之。今蒙迦諾迦尊者，洗我以三昧法水；自此以往，不復與汝爲寃矣。」悟達聞之，凛然，魂不住體，連忙掬水洗之，其痛徹髓。絶而復甦。覺來，其瘡不見。乃知聖賢渾跡，非凡情所測。更欲瞻敬，囘顧寺宇，不可復見。悟達當時，感其殊異，深思：積世之寃，非遇聖人，何由得釋？因述爲懺法，朝夕禮誦。後傳播天下。今之懺文三卷者，乃斯文也。蓋取三昧水，洗寃業爲義，命名曰水懺。

諦公云：懺文淺顯，祖意深玄。禮誦雖多，研詳實寡。對症良方，無人餐采。沉埋應赴，寧不悲夫！

## 四、 法界聖凡水陸勝會修齋儀軌

六卷。卍續藏第一二九册（二六四—三○二）。宋·沙門志磐撰。明·蓮池大師袾宏重訂。

## 五、 法界聖凡水陸大齋普利道場性相通論

九卷。卍續藏第一二九册（三○三—三四五）。清·沙門咫觀述。

## 六、 法界聖凡水陸大齋法輪寶懺

十卷。卍續同上（三四六—四六○）。清·咫觀撰。

## 七、 請觀世音菩薩消伏毒害陀羅尼三昧儀

一卷。大藏第四十六册（九六八—九七二）。宋·沙門遵式集。

敘緣起、明正意（十科行道）、勸修，共三門。

## 八、 首楞嚴經壇場修證儀

一卷。卍續藏第九十五册（五三七—五四一）。宋·晉水沙門浄源編。

## 九、 依楞嚴究竟事懺

二卷。卍續藏第一二九册（五—二三）。明·南中鷄足山悉檀寺沙門禪修述。

## 一○、 藥師三昧行法

一卷。卍續藏第一二九册（四七—五五）。明·天溪沙門受登集。

定名第一 勸修第二 方法第三（十科行道） 釋疑第四。

## 一一、 慈悲藥師寶懺

三卷。卍續同上（五五—六二）。作者不詳。

## 一二、 占察善惡業報經行法

一卷。卍續同上（六二—六八）。明·蕅益大師集。

緣起第一 勸修第二 簡擇同行第三 占察輪相第四 正修懺法第五 别明二種觀道第六。

附：占輪相法。附：懺壇中齋佛儀。

## 一三、 讚禮地藏菩薩懺願儀

一卷。卍續同上（六八—七一）。明·沙門智旭述。

## 一四、 慈悲地藏懺法

三卷。卍續同上（七一—八二）。作者不詳。

## 一五、 得遇龍華修證懺儀

四卷。卍續藏第一二九册（八三—一○二）。明·天台山慈雲寺沙門如惺撰。

㈠ 開發正信，㈡ 廣求良友，㈢ 嚴持戒律，㈣ 發菩提心，㈤ 明結壇儀，㈥ 禮請三寶，㈦ 懺悔往罪，㈧ 專誦法華，㈨ 三寶福田，一○ 總觀兜率，一一 别觀龍華，一二 念一實相。

## 一六、 禮吴中石佛起止儀式

一卷。卍續同上（一○三—一○五）。明·天台山幽溪沙門傳燈集。

## 一七、 舍利懺法

一卷。卍續同上（一○五—一一○）。清·天台沙門繼僧著。

靈應序、緣起、十科行法：嚴潔道場、預行方便、正明修意、燒香散華、端申禮請、至心讚歎、投誠禮佛，具通懺悔、恭敬咒心、發願囘向。

## 一八、 禮舍利塔儀式

一卷。卍續同上（一一一—一一七）。清·沙門弘贊編。

## 一九、 禮佛儀式

一卷。卍續藏第一二九册（一一八—一二○）。清·沙門弘贊編。

或晝夜六時，或曰三時，或晨昏二時，以此式禮佛。

## 二○、 供諸天科儀

一卷。卍續同上（一二一—一二九）。清·沙門弘贊集。

後附：諸天行儀。

## 二一、 大懺悔文略解

二卷。中華藏第二輯線裝第一二○册。清·沙門書玉解。

即晚課之八十八佛大懺悔文解釋。

# 雜 著 類

## 一、 寒山詩集

一卷。中華藏第二輯線裝第八十册。唐·閭丘胤集。

五言類：（録五律四首，五絶一首）

其一：

&nbsp;&nbsp;&nbsp;&nbsp;人生不滿百 &nbsp;&nbsp;&nbsp;&nbsp;常懷千載憂 

&nbsp;&nbsp;&nbsp;&nbsp;自身病始可 &nbsp;&nbsp;&nbsp;&nbsp;又爲子孫愁

&nbsp;&nbsp;&nbsp;&nbsp;下視禾根土 &nbsp;&nbsp;&nbsp;&nbsp;上看桑樹頭 

&nbsp;&nbsp;&nbsp;&nbsp;秤槌落東海 &nbsp;&nbsp;&nbsp;&nbsp;到底始知休

其二：

&nbsp;&nbsp;&nbsp;&nbsp;我見世間人 &nbsp;&nbsp;&nbsp;&nbsp;茫茫走路塵 

&nbsp;&nbsp;&nbsp;&nbsp;不知此中事 &nbsp;&nbsp;&nbsp;&nbsp;將何爲去津

&nbsp;&nbsp;&nbsp;&nbsp;榮華能幾日 &nbsp;&nbsp;&nbsp;&nbsp;眷屬片時親 

&nbsp;&nbsp;&nbsp;&nbsp;縱有千斤金 &nbsp;&nbsp;&nbsp;&nbsp;不如林下貧

其三：

&nbsp;&nbsp;&nbsp;&nbsp;猪吃死人肉 &nbsp;&nbsp;&nbsp;&nbsp;人吃死猪腸 

&nbsp;&nbsp;&nbsp;&nbsp;猪不嫌人臭 &nbsp;&nbsp;&nbsp;&nbsp;人反道猪香

&nbsp;&nbsp;&nbsp;&nbsp;猪死拋水内 &nbsp;&nbsp;&nbsp;&nbsp;人死掘地藏 

&nbsp;&nbsp;&nbsp;&nbsp;彼此莫相吃 &nbsp;&nbsp;&nbsp;&nbsp;蓮花生沸湯

其四：

&nbsp;&nbsp;&nbsp;&nbsp;五言五百篇 &nbsp;&nbsp;&nbsp;&nbsp;七字七十九 

&nbsp;&nbsp;&nbsp;&nbsp;三字二十一 &nbsp;&nbsp;&nbsp;&nbsp;都來六百首

&nbsp;&nbsp;&nbsp;&nbsp;一例書巖石 &nbsp;&nbsp;&nbsp;&nbsp;自誇云好手 

&nbsp;&nbsp;&nbsp;&nbsp;若能會我詩 &nbsp;&nbsp;&nbsp;&nbsp;真是如來母

五绝：

&nbsp;&nbsp;&nbsp;&nbsp;瞋是心中火 &nbsp;&nbsp;&nbsp;&nbsp;能燒功德林 

&nbsp;&nbsp;&nbsp;&nbsp;欲行菩薩道 &nbsp;&nbsp;&nbsp;&nbsp;忍辱護瞋心

拾得詩附：

&nbsp;&nbsp;&nbsp;&nbsp;諸佛留藏經 &nbsp;&nbsp;&nbsp;&nbsp;只爲人難化 

&nbsp;&nbsp;&nbsp;&nbsp;不唯賢與愚 &nbsp;&nbsp;&nbsp;&nbsp;箇箇心搆架

&nbsp;&nbsp;&nbsp;&nbsp;造業大如山 &nbsp;&nbsp;&nbsp;&nbsp;豈解懷憂怕 

&nbsp;&nbsp;&nbsp;&nbsp;那肯細尋思 &nbsp;&nbsp;&nbsp;&nbsp;日夜懷奸詐

豐干詩附：

&nbsp;&nbsp;&nbsp;&nbsp;本來無一物 &nbsp;&nbsp;&nbsp;&nbsp;亦無塵可拂 

&nbsp;&nbsp;&nbsp;&nbsp;若能了達此 &nbsp;&nbsp;&nbsp;&nbsp;不用坐兀兀

## 二、 擬寒山詩

一卷。中華藏第二輯線裝第一三二册。明·梅村居士張守約追擬，陸光祖訂正。

唐守禮序、蔡善繼序、自序、擬詩。

—末頁模糊不清。

## 三、 大乘二十二問本

一卷。大藏第八十五册（一一八四—一一九二）。佚名。

- 第一問：殘缺不全。
- 第二問：不退入行菩薩，内所思意、外身顯現法中，内修第一行法何是？外行第一法是何？
- 第三問：修身口意，從初至修行，其行如何？
- 第四問：今處五濁惡世，自説無縛，彼亦無解，其義如何？
- 第五問：佛有有餘無餘涅槃，爲别實有，爲復假説？
- 第六問：問佛三身。
- 第七問：佛有一切智，因縱修行六度，但本性清浄，湛然不動，是一切智，此二種，如何？
- 第八問：衆生若發菩提心行菩薩行，如何發行？
- 第九問：十地菩薩，幾地有相，幾無想？有想無想，何者是行？
- 第十問：菩薩具修諸解脱門，行法如何？
- 第十一問：菩薩法身與佛法身同不同？
- 第十二問：菩薩涅槃及與轉，並不分别，其義如何？
- 第十三問：菩薩所知不善涅槃，不染世間，爲依何法？
- 第十四問：大乘法，智慧方便二種並行；衆生欲行，如何起行？
- 第十五問：三乘於六塵境，各如何見？
- 第十六問：三乘初發心相，行法如何？
- 第十七問：三乘涅槃，各如何？
- 第十八問：大乘經中，有説三乘是方便説，或説究竟；或説二乘皆得成佛，或説不得成佛；其義如何？
- 第十九問：經説：聲聞所得涅槃，與佛無異，後智三身一切並滅，猶如燈燄，滅即無餘。此是定説？是不定説？
- 第二十問：大乘經説：一切諸法皆無自性，無生無滅，本來涅槃，如何更須修道？一切自然得涅槃故。
- 第二十一問：其含藏識，與大智慧，雖有清濁，是一、是異？
- 第二十二問：佛在世時，衆僧共行一法；乃佛滅後，分爲四部不同；於四部中，何是一法？

答釋如文。

## 四、 大乘要語

一卷。大藏第八十五册（一二○五、一二○六）。佚名。

水油同形，非農人不識（喻真妄）。

&nbsp;&nbsp;&nbsp;&nbsp;來時見事生，&nbsp;&nbsp;&nbsp;&nbsp;去時事不現；

&nbsp;&nbsp;&nbsp;&nbsp;明了知來去，&nbsp;&nbsp;&nbsp;&nbsp;依相不分别。

&nbsp;&nbsp;&nbsp;&nbsp;菩薩清涼月，&nbsp;&nbsp;&nbsp;&nbsp;遊於畢竟空；

&nbsp;&nbsp;&nbsp;&nbsp;衆生心水浄，&nbsp;&nbsp;&nbsp;&nbsp;菩提影現中。

—録如是等諸經要語。

## 五、 真言要決

僅存卷一及卷三。大藏第八十五册（一二二五—一二三五）。唐·劉仁會撰。

鏡以照面，智以照心；故鏡明則塵垢不止，智明則欲惡不生。……

卷三中，有「辯僞篇第六」之篇目，餘皆缺失。

爲道者，除僞修真；爲政者，除惡樹善。不除惡，不名治政；不除僞，不名修道。……

夫食充虚，何假百味？器得盛物，何假金銀？衣得覆形，何假文繡？屋得庇體，何假彫鏤？……

## 六、 初學記

一卷。卍續藏第一一二册（四四四—四五五）。宋·西京寶應寺沙門清覺述。南山道安註。

師諱清覺，字本然，號白雲。姓孔氏，即至聖文宣王五十二世孫。熙寧二年（一○六九），禮海慧大師出家受具。元祐八年（一○九三），掛錫于古杭靈隱寺。懶菴童和尚，請師駐錫於寺後白雲菴。

六言偈。歷敘三學、四果、菩薩道從因至果五十二位，爲入佛之階漸，南山普寧寺嗣孫道安爲之註。

後附：正行集。

明·永樂帝著有偈讚詩歌等文六種如下：

## 七、 大明太宗文皇帝御製序讚文

一卷。藏經讚等十篇。

## 八、 大明太宗文皇帝御製文殊讚

## 九、 大明太宗文皇帝御製大悲觀世音菩薩讚

## 一○、 御製釋迦牟尼佛讚

右三種各一卷。以上四種皆見頻伽藏霜字函第一册。

## 一一、 諸佛世尊如來菩薩尊者神僧名經

四十卷。頻藏霜函第一、二册。

## 一二、 諸佛世尊如來菩薩尊者名稱歌曲

五十一卷。頻藏霜函三、 四、 五册。

## 一三、 密藏開禪師遺稿

二卷。中華藏第二輯線裝第八十九册。明·沙門道開著。

紫柏尊者有徒七人：㈠ 密藏，㈡ 幻予，㈢ 寒灰，㈣ 幻居，㈤ 澹居，㈥ 洞聞，㈦ 慈音。其續尊者弘願，擔荷翻刻大藏經者，惟密藏、幻予二師耳。讀此遺稿，可知當時翻刻大藏之不易。

前有刻大藏願文。上下二卷，多是書札。後附：楞嚴寺規約、禪堂規約等。

## 一四、 南宋江陰軍乾明院羅漢尊號碑

一卷。中華藏第二輯線裝第七十九册。明·高道素録，高承埏較并序，高佑重訂並後記。

住世十八尊者：賓度羅跋囉闍，至賓頭盧十八位。

石橋五百尊者：第一、 阿若憍陳如尊者，至第五百，願事衆尊者。

## 一五、 護法録

内題宋文憲公護法録。十卷。中華藏第二輯線裝第八十四册。明·金華宋濂著。雲棲沙門袾宏輯，虞山錢謙益訂。

銘、碑、記、序、誥、贊、銘、頌、偈、説、題跋。

程、朱見日于牖隙，文憲見日于扶桑，其廣狹至不同量也。生盛明之世，而墨守程朱，終不能仰青天而覩白日，悲夫！

文憲集，無慮數十本，余搜次其關于佛事者，合諸雲棲所輯，校定付梓。

文憲三閲大藏，入海算沙，有如指掌；在儒門中，當爲多聞總持；至其悟因證地，著見於文字中，必有能勘辨之者，固非學人所可得而評隲者也。（以上録錢謙益序）

無盡燈禪師行業碑銘（見卷二），傳法正宗記序，夾註輔教編序（以上卷六），瑞巖、雪窻、南堂、千巖、古鼎、悦堂、愚菴、楚石等禪師語録序（見卷七），題大慧、慈受禪師遺墨後，跋廬阜三笑圖，跋匡廬結社圖（以上皆見卷十）。

—此是文集，故入雜著。

## 一六、 醒世録

八卷。清·武原居士徐昌治輯。中華藏第二輯線裝第八十九册。

序。

〔卷一〕 備陳苦海使人知懼而避。

刼量、三界、六道，三篇。

〔卷二〕 歷敘佛果使人知欣而趨，千佛篇。

〔卷三〕 總指敬信使人知方便法門。

敬佛、敬法、敬僧、致敬、皈信、士女、入道、慚愧，八篇。

〔卷四〕 拈示神通使人知修行利益。

奬導、説聽、見解、宿命、至誠、神異、感通、住持，八篇。

〔卷五〕 聞法敬信使人知虔奉在内不在外。

潛遁、妖怪、變化、眠夢、興福、攝念、法服、燃燈、懸旛、香華、唄讚，十一篇。

〔卷六〕 遷流世諦使人知懺罪由己不由人。

敬塔、舍利、供養、受請、輪王、君臣、納諫、審察、思慎、儉約、懲過、和順、誠勗、忠孝、不孝、報恩、善友、擇交，十八篇。

〔卷七〕 閲至佛難人可不思自作自受殃咎歷歷莫逃。

眷屬、機辦、惰慢、破邪、富貴、債負、謀謗、咒術、祭祠、慈悲、放生、怨苦、業因、受報、罪福、四生、十使，十七篇。

〔卷八〕 細觀禪戒人可不思自過自悔刼孽應時立滌。

六道、懺悔、受戒、破戒、受齋、賞罰、利害、穢濁、酒肉、病苦、捨身、送終、法滅、雜要，十五篇。

## 一七、 學佛考訓

十卷。中華藏第二輯線裝第一三三册。清·沙門浄挺輯。

梵述、燈餘、華雨、蓮宗、慈航、世僻、儒流、慧業、玉巵、稗乘。

## 一八、 漆園指通

三卷。作者、版本，皆同上。

解莊子。序云：俍和尚之解莊也：或約言以該義；或冥悟以達微；變現無端，而要無失乎作者自然之意。

## 一九、 莊子内篇註

四卷。中華藏第二輯線裝第一二三册。明·憨山德清大師註。

逍遥遊、齊物論、養生主、人間世、德充符、大宗師、應帝王。

## 二○、 周易禪解

十卷。中華藏第二輯線裝第七十九册。明·北天目道人蕅益智旭著。

## 二一、 道德經順珠

二卷。中華藏第二輯線裝第一四三册。清·沙門德玉順珠。

〔上卷〕 第一章至三十七章。

〔下卷〕 第三十八章至第八十一章。

# 史 地 類

# 一、 教史

## 一、 釋迦譜

五卷（或作十卷）。大藏第五十册（一—八四）。梁·沙門釋僧祐撰。

作者釋僧祐，梁高僧傳（高僧傳初集）十三明律篇有傳。師生于劉宋·元嘉二十二年乙酉（四四五），梁·天監十七年戊戌（五一八）示寂，世壽七十有四。所著尚有弘明集、出三藏記集等。（弘明集見護教類，出三藏記集見目録部。）

### 〔卷一〕

釋迦始祖刼初刹利相承姓緣譜第一出長阿含經 釋迦賢刼姓瞿曇緣譜第二出十二遊經 釋迦六世祖始姓釋迦氏緣譜第三出長阿含經 釋迦降生釋種成佛緣譜第四 釋迦在七佛末種姓衆數同異譜第五 釋迦同三千佛緣譜第六 釋迦内外族姓名譜第七 釋迦弟子姓釋緣譜第八 釋迦四部名聞弟子譜第九（比丘一百人，比丘尼五十人，優婆塞四十人，優婆夷三十人。）

### 〔卷二〕

從弟調達出家緣記第十 從弟阿那律跋提出家記第十一 弟孫陀羅難陀出家緣記第十二 子羅云出家緣記第十三 姨母大愛道出家緣記第十四 父浄飯王泥洹記第十五 母摩耶夫人記第十六 姨母大愛道泥洹記第十七 釋迦種滅宿業緣記第十八

### 〔卷三〕

竹園精舍緣記第十九 祇洹精舍緣記第二十 髮爪塔緣記第二十一 天上四塔緣記第二十二 優填王造栴檀像記第二十三 波斯匿王造金像記第二十四 阿育王弟出家造石像記第二十五 留影在石室記第二十六

### 〔卷四〕

雙樹般涅槃記第二十七 八國分舍利記第二十八 天上龍宫舍利寶塔記第二十九 龍宫佛髭塔記第三十

### 〔卷五〕

阿育王造八萬四千塔記第三十一 塔宿緣記第三十二 法滅盡緣記第三十三 法滅盡相記第三十四

知津云：「已上並兼引大小乘經律，以明化迹。」

## 二、 釋迦氏譜

一卷。大藏第五十册（八四—九八）。唐·終南山沙門釋道宣撰。

序云：「昔南齊僧祐律師者，學通内外，行總維持，撰釋迦譜一帙十卷，援引事類，繁縟神襟，自可前修博觀，非爲後進標領。余年迫秋方，命臨悲谷，屢獲勸勉，力復陳之。試擧五科，用開三返。想同族法種，詳斯意焉。」

- 一、 序所依賢刼—謂命時運名所以建立。
- 二、 序氏族根源—謂得姓久近根條離合。
- 三、 序所託方土—謂居止洲中何義而知。
- 四、 序法王化相—謂族興法王處世化相。
- 五、 序聖凡後胤—謂法俗兩裔流遠不絶。

知津云：「大意與前譜同，而文簡略。」

## 三、 釋迦如來成道記

一卷、 會入成道記註。

註釋一種

### ① 〔釋迦如來成道記註〕 

二卷。卍續藏第一三○册（一○四—一二二）。唐·王勃撰記。沙門道誠註。

## 四、 釋迦如來行蹟頌

二卷。卍續同上（一二二—一六一）。宋·沙門無寄撰集。

五言頌，七百七十六句。有註。

## 五、 釋迦如來應化録

六卷。卍續藏第一三○册（一六二—二○八）。明·報恩寺沙門寶成編集。

從「釋迦垂迹」至「達摩西來」，計二百零八章。