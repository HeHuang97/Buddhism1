# 三、 禪宗

## 一、 付法藏因緣傳

六卷。大藏第五十册（二九七—三二一）。元魏·西域沙門吉迦夜共曇曜譯。

亦名付法藏因緣經。簡稱付法藏傳，或付法藏經。記述印度佛祖付法事蹟。

〔卷一〕 初祖摩訶迦葉。

〔卷二〕 二祖阿難、旁出末田地、三祖商那和修。

〔卷三、卷四〕 四祖優波毱多。

〔卷五〕 五祖提多迦、六祖彌遮迦、七祖佛陀難提、八祖佛陀扇多、九祖脇尊者、十祖富那奢、十一祖馬鳴、十二祖比羅、十三祖龍樹。

〔卷六〕 十四祖迦那提婆——由毁神眼，故無一目。十五祖羅羅。十六祖僧伽難提，以偈試羅漢云：

&nbsp;&nbsp;&nbsp;&nbsp;轉輪種中生 &nbsp;&nbsp;&nbsp;&nbsp;非佛非羅漢

&nbsp;&nbsp;&nbsp;&nbsp;不受後世有 &nbsp;&nbsp;&nbsp;&nbsp;亦非辟支佛

羅漢往問彌勒，乃能知之。

十七祖僧伽耶舍、十八祖鳩摩羅駄、十九祖闍夜多——世尊所記最後律師。二十祖婆修槃陀、二十一祖摩奴羅、二十二祖鶴勒那、二十三祖師子尊者。如是，祖祖相承。

師子比丘，適逢罽賓國王破壞佛法，以劍斬其頭，唯湧出白乳。相付法人，至此而絶！

結歎善知識功德。説白象聞法起慈，及優婆塞分别賣髑髏事。

> ——宋明教大師契嵩，準於小乘之禪經、智炬之寶林傳等，作定祖圖、傳法正宗記、正宗論，定西竺之二十八祖，謂付法藏傳是「謬書」，可焚。如正宗記卷四，師子尊者後，評曰：
>
> ……他傳（付法藏傳也）能知其臨刑湧之白乳，而乃曰：「相傳法人於此便絶」，何不思而妄書乎？（其妄，驗於禪經。——原註）
>
> 正宗論上卷，多有評論。文末云：
>
> 吾謂其謬書，可焚也（指付法藏傳）。
>
> 參閲雲門宗下明教契嵩條，看看是否真的「可焚」。（既用之，而又貶之，是何道理？）

## 二、 景德傳燈録

三十卷。大藏第五十一册（一九六—四六七）。宋·道原禪師纂。

景德，宋真宗年號。燈能照暗，以法傳人，譬猶傳燈，故名。

晁氏讀書志釋書類云：

> 其書披奕世祖圖，采諸方語録，由七佛以至法眼嗣，凡五十二世，一千七百零一人，獻於朝，詔楊億、李維、王曙同加裁定。億等潤色其文，是正差繆，遂盛行於世，爲禪學之源。夫禪學自達摩入中原，凡五傳至慧能，慧能傳行思、懷讓，行思、懷讓之後有五宗，學徒遍於海内，迄今數百年，臨濟、雲門、洞下，日愈益盛。嘗考其世，皆出唐末五代兵戈極亂之際，意者亂世聰明賢豪之士，無所施其能，故憤世疾邪，長往不返。而其名言至行，猶聯珠疊璧，雖山淵之高深，終不能掩覆其光彩，故人得而著之竹帛，罔有遺軼焉。

晁志撰於紹興二十一年（一一五一）。晁氏之意，謂政治混亂之時，有氣節之人，做事固不易，説話亦不易，只可出家做和尚去，此禪宗所以盛於五代也。一部景德傳燈録，不啻一部唐末五代高逸傳，惜乎歐、宋二公不喜佛，故新唐書及五代史皆闕失此等絶好資料焉。

景德録爲記言體，與僧傳之記行不同。弘明集亦記言，然弘明集實記文，燈録乃真記言也。

燈録又爲譜録體，按世次記載；與僧傳之傳記體不同。且僧傳不限於一科，燈録則只限於禪宗。在寶林傳未發現以前，景德録爲禪宗史最初之一部。自燈録盛行，影響及於儒家，朱子之「伊洛淵源録」，黄梨洲之「明儒學案」，萬季野之「儒林宗派」等，皆仿此體而作也。

宋時燈録著名者，有五家：㈠ 即景德傳燈録，㈡ 天聖廣燈録（李遵勗編），㈢ 建中靖國續燈録（沙門惟白集），㈣ 聯燈會要（沙門悟明集），㈤ 嘉泰普燈録（沙門正受編）。前三謂北宋三燈，後二謂南宋二燈。合五燈爲一者，有五燈會元。

燈録記載世次方法，各録不盡同，有從本身計起者，如以青原思爲大鑒之二世是也。建中靖國續燈録、聯燈會要等屬之；有從下一代計起者，如稱馬祖爲南岳下一世是也，景德録、天聖廣燈録、嘉泰普燈録及五燈會元等屬之。（以上録中國佛教史籍概論）

道原禪師，族籍不詳。住蘇州承天永安院。編纂傳燈録。宋真宗景德元年（一○○四）進上，奉準入藏。因名「景德傳燈録」。法嗣天台德韶。

法系：法眼文益—天台德韶—永安道原。

### 〔卷一〕

楊億序、重刊狀、西來年表——南北朝、七佛、天竺祖師。

初祖摩訶迦葉、二祖阿難（旁出末田底迦）、三祖商那和修、四祖優波毱多、五祖提多迦、六祖彌遮迦、七祖婆須密、八祖佛陀難提、九祖伏駄密多、十祖脇尊者、十一祖富那夜叉、十二祖馬鳴大士、十三祖迦毘摩羅、十四祖龍樹大士。

### 〔卷二〕

十五祖迦那提婆、十六祖羅羅多、十七祖僧伽難提、十八祖伽耶舍多、十九祖鳩摩羅多、二十祖闍夜多、二十一祖婆修盤頭、二十二祖摩拏羅、二十三祖鶴勒那、二十四祖師子尊者、二十五祖婆舍斯多、二十六祖不如密多、二十七祖般若多羅。

### 〔卷三〕

中華五祖並旁出尊宿共二十五人。

二十八祖菩提達摩、二十九祖慧可大師、三十祖僧璨大師、三十一祖道信大師、三十二祖弘忍大師。

東土初祖菩提達摩大師，南天竺國香至王第三子。本名菩提多羅，後遇二十七祖般若多羅，爲改號菩提達摩。梁·普通元年（五二○）至南海（廣州）。十月一日至金陵，與武帝問答：

帝問：朕即位已來，造寺、寫經、度僧，不可勝記，有何功德？

祖答：並無功德。

又問：何以無功德？

答：此但人天小果，有漏之因，如影隨形，雖有，非實。

問：如何是真功德？

答：浄智妙圓，體自空寂；如是功德，不以世求。

問：如何是聖帝第一義？

答：廓然無聖。

問：對朕者誰？

答：不識。

帝不領悟。師知機不契，於是月十九日，潛過江北。十一月二十三日，届於洛陽，當後魏孝明正光元年也。乃止於嵩山少林寺，面壁而坐，終日默然，人莫之測。如是面壁九年。付法慧可。——道副得皮，尼總持得肉，道育得骨，慧可得髓——。梁·大通二年（五二八）十月五日示寂，葬於熊耳山。後三年，魏使宋雲自西域囘，於怱嶺遇師，見手携隻履，翩翩獨逝，問師何往，曰：西天去。又曰：汝主已厭世（明帝逝）。莊帝令啓壙，唯空棺，隻履存焉。

二祖慧可大師：武牢人，姓姬氏。母感異光照室而生師，因名曰光。自幼，志氣不羣，博涉詩書，尤精玄理；而不事家産，好遊山水。後覽佛書，超然自得，即抵洛陽龍門香山，依寶静禪師出家，受具於永穆寺。浮游講肆，徧學大小乘義。年三十二，却返香山，終日晏坐，又經八年，得神人啓發，因名神光。即往少林寺，事初祖，斷臂求法，因名慧可。與祖問答：

可問：諸佛法印，可得聞乎？

祖曰：諸佛法印，匪從人得。

可曰：我心未寧，乞師與安。

祖曰：將心來，與汝安。

可曰：覓心了不可得。

祖曰：與汝安心竟。

乃付衣法。祖曰：内傳法印以契證心，外付袈裟以定宗旨。偈曰：

&nbsp;&nbsp;&nbsp;&nbsp;吾本來兹土 &nbsp;&nbsp;&nbsp;&nbsp;傳法救迷情

&nbsp;&nbsp;&nbsp;&nbsp;一花開五葉 &nbsp;&nbsp;&nbsp;&nbsp;結果自然成

又曰：吾有楞伽經四卷，亦用付汝。即是如來心地法門令諸衆生開示悟入。

師已得法，爲東土第二祖。後付法與僧璨。至隋文帝開皇十三年（五九三）三月十六日示寂，壽一百七歲。

初祖旁出三人（道育、道副、尼總持），無機緣語句。

二祖旁出，七世，共一十七人。三人見録：

僧那禪師，姓馬氏。少而神俊，通究墳典。年二十一，講禮易於東海，聽者如市。會二祖説法，與同志十人，投祖出家。自爾，手不執筆，永捐世典；唯一衣、一鉢、一坐、一食，奉頭陀行。後不知所終。

慧滿禪師，滎陽張氏子。得法於僧那禪師。志存儉約，而修苦行。自言：一生心無怯怖，身無蚤虱，睡時無夢。常行乞食，住無再宿。所至伽藍，破柴製履。持楞伽經，以爲心要。後於陶冶中，無疾坐化。壽七十許。

三祖僧璨大師，不知何許人。年踰四十，投禮二祖。問答如下：

問曰：弟子身纒風恙，請和尚懺罪！

祖曰：將罪來，與汝懺。

良久，曰：覓罪了不可得！

祖曰：與汝懺罪竟。宜依佛法僧住。

問曰：今見和尚，已知是僧；未審何名佛法？

祖曰：是心是佛，是心是法；法佛無二，僧寶亦然。

曰：今日始知罪性不在内不在外不在中間；如其心然，佛法無二也。

二祖深器之，即爲剃髮，云：是吾寶也，宜名僧璨。

其年三月十八日，於光福寺受具足戒。自兹，疾漸愈。執侍二祖，經二載，祖乃付與法。得法後，隱于皖公山。值周武滅法，師往來於太湖司空山，居無定處，十餘載，人無知者。

開皇十二年，度道信爲沙彌，九年後，乃付法。付法已，往羅浮山二載。囘舊址逾月，士民奔趨，大設檀供。師爲四衆廣宣心要訖，於法會大樹下，合掌立終。時，隋煬帝大業二年丙寅（六○六）十月十五日。唐玄宗諡鑑智禪師。著有「信心銘」。

四祖道信大師，姓司馬氏。世居河内，後徙於蘄州之廣濟縣。師生而超異，幼慕空宗諸解脱門，宛如宿習。年十四，禮三祖，曰：願和尚慈悲，乞與解脱法門。

祖曰：誰縛汝？

曰：無人縛。

祖曰：何更求解脱乎？

師於言下大悟。出家爲沙彌。服勞九載，後於吉州受戒，侍奉尤謹。祖屢試以玄微，知其緣熟，乃付衣法。既嗣祖風，攝心無昧，脇不至席者，六十年。隋大業十三年（六一七），領徒衆抵吉州，值羣盜圍城，七旬不解，萬衆惶怖，師愍之，教念摩訶般若，時賊衆望雉堞間，若有神兵，乃相謂曰：城内必有異人，不可攻矣。稍稍引去。

唐·武德甲申歲（六二四），師返蘄春，住破頭山。學侣雲臻。一日，往黄梅縣，路逢一小兒，骨相奇秀，異乎常童。

師問曰：子何姓？

答曰：姓即有，不是常姓。

師曰：是何姓？

答曰：是佛性（姓）。

祖曰：汝無姓耶？

答曰：性空故。

師默識其法器，即使侍者至其家，於父母所乞令出家，父母以宿緣故，殊無難色，遂捨，爲弟子，名曰弘忍。後付與衣法，並委以學徒。
貞觀癸卯（十七年—六四三），唐太宗響師道味，欲瞻風彩，詔赴京師，三詔不赴，第四度，命使者曰：如果不起，即取首來。使至山諭旨，師引頸就刃，神色儼然，使異之，囘以狀聞，帝彌加敬慕。

高宗永徽辛亥（六五一）閏九月四日，忽垂誡門人曰：「一切諸法悉皆解脱，汝等各自護念，流化未來」。言訖，安坐而逝。壽七十二。代宗諡大醫禪師。

五祖弘忍大師，蘄州黄梅人，姓周氏。幼時，遇四祖，度令出家。得法後，弘化於黄梅東山。法付慧能，緣於壇經行由品。高宗上元二年乙未（六七四），告衆已，入室坐逝。壽七十四。代宗諡大滿禪師。

### 〔卷四〕

四祖旁出，九世，共七十六人。

—牛頭法融之後，六世有徑山道欽，欽下有鳥窠道林。列表如下：

四祖—牛頭法融—白馬智巖—潤州慧方—金陵法持——江寧智威——牛頭慧忠
																										└——鶴林玄素—徑山道欽—鳥窠道林—招賢會通。

法融禪師，潤州延陵韋氏子。年十九，學通經史，尋閲大部般若，曉達真空，遂隱茅山，投師落髮。後入牛頭山幽棲寺北岩之石室，有百鳥銜花之異。唐貞觀中，四祖遥觀氣象，知彼山有異人，乃躬自尋訪（問答語見指月録閲記）。唐高宗顯慶二年丁巳（六五七）閏正月二十三日，終於建初。壽六十四。

智巖禪師，曲阿華氏子。弱冠，智勇過人。身長七尺六寸。隋大業中，爲郎將。常以弓挂濾水囊，隨行所至汲用。唐武德中，年四十，入舒州皖公山，從寶月禪師出家。後，一日，宴坐，覩異僧，身長丈餘，謂師曰：卿八十生出家，宜加精進。言訖，不見。貞觀十七年，謁融禪師，發明大事。住白馬、棲玄兩寺，又遷住石頭城。儀鳳二年（六七七）正月十七日寂。壽七十八。

慧方禪師，潤州延陵人。姓濮。投開善寺出家。及進具，洞明經論。謁巖禪師，得法。住十年。後歸茅山。唐天册元年（六九五）八月一日寂。壽六十七。

法持禪師，潤州江寧張氏子。幼出家。年三十，遊黄梅忍大師座下，聞法心開。後遇方禪師，爲之印可。住牛頭山。唐長安二年（七○二）九月五日，終於金陵延祚寺。壽六十八。

智威禪師，江寧人。陳氏子。依天寶寺統法師出家。謁持禪師，得心印。唐開元十七年（七二九）二月十八日，終於延祚寺。壽七十七。

慧忠禪師，潤州上元王氏子。年二十三，受業於莊嚴寺。得法於威禪師。有三虎爲徒。得法者，三十四人。唐大曆四年（七六九）六月十五日寂。壽八十七。

玄素禪師，潤州延陵馬氏子。唐如意元年（六九二）中，受業於江寧長壽寺。晚參威禪師，遂悟真宗。後居京口鶴林寺。天寶十一年（七五二）十一月十一中夜，無疾而終。壽八十五。

道欽禪師，蘇州昆山朱氏子。初，服膺儒教。年二十八，爲玄素弟子。乃戒之曰：汝乘流而行，逢徑則止。師遂南下，抵臨安，見東北一山，問知是徑山，乃駐錫焉。唐·大曆三年，代宗召入内庭，親加瞻禮，賜號國一。貞元八年（七九二）十二月，示疾，説法而逝。壽七十九。諡大覺禪師。

鳥窠禪師，師諱道林。杭州富陽潘氏子。母朱氏，夢日光入口而有娠。及誕，異香滿室，因名香光。九歲出家。二十一，於荊州果願寺受戒。後詣長安西明寺，依復禮法師學華嚴經、起信論，禮示以真妄頌，俾修禪那，師問曰：初云何觀？云何用心？禮久而無言，師三禮而退。屬代宗召徑山國一禪師至闕，師乃謁之，遂得正法。後見秦望山有長松，枝葉繁茂，盤屈如蓋，遂棲止其上，時人謂之「鳥窠禪師」。（吹布毛與白居易事，見指月録閲記。）長慶四年（八二四）二月十日，告侍者曰：吾今報盡。端坐而逝。壽八十四。

會通禪師，杭州吴氏子。唐德宗時，爲六宫使。後禮鳥窠禪師，啓曰：「弟子七歲蔬食，十一受五戒，今年二十有二，爲出家故休官，願和尚授與僧相！」再三請求，不允，韜光法師力勸，才得出家，爲師侍者（吹布毛侍者）。鳥窠寂二十載，武宗廢其寺，與衆僧禮辭靈塔而邁。後不知所終。

—四祖旁出竟。

五祖旁出，五世，一百七人。

北宗神秀禪師，開封尉氏人，姓李。少親儒業，博綜多聞。捨愛出家，至蘄州雙峯東山寺，依侍五祖。祖寂後，住江陵當陽山。武后聞之，召入内道場供養。大臣張説，執弟子禮。神龍二年（七○六），寂於東都天宫寺。諡大通禪師。

嵩嶽慧安國師，衞姓。唐貞觀中，至黄梅，得心要。後住嵩嶽。武后召入供養問法。師生於隋開皇二年壬寅（五八二），寂於唐景龍三年己酉（七○九）。壽一百二十八。時稱老安國師。

破竈墮和尚，不知姓氏，言行叵測。隱居嵩嶽。山有廟，甚靈，殿中唯安一竈，祭祠殺生。師入廟，以杖敲三下，爲説法，竈便破墮，安國師號爲「破竈墮」，竈神聞法生天，禮謝。後不知所終。

嵩嶽元珪禪師，伊闕李氏子。幼出家。唐高宗永淳二年（即弘道元年。六八三），受具戒於閑居寺。習毘尼無懈。後謁安國師，頓悟玄旨。遂卜廬於嶽之龎塢，嶽神向師求戒。開元四年丙辰（七一六）寂。壽七十三。

終南山惟政禪師，平原周氏子。受業於本州延和寺詮澄法師。得法於嵩山普寂禪師。住太一山。唐文宗嗜蛤蜊，蛤現大士像，問於師，帝悦，召天下寺院立觀音像。武宗即位，入終南隱居。後寂於終南山。壽八十七。

法系：五祖—玉泉神秀—嵩山普寂—終南惟政。

### 〔卷五〕

六祖慧能大師，俗姓盧。其先，范陽人。父行瑫，武德中，左宦于南海，之新州，遂占籍焉。三歲喪父。其母守志鞠養；及長，家尤貧窶，師樵采以給。一日，負薪至市中，聞客讀金剛經，悚然！問其客曰：「此何法也？得於何處？」客曰：「此名金剛經，得於黄梅忍大師。」師遽告其母以爲法尋師之意。遂造黄梅。

祖問曰：汝自何來？

師曰：嶺南。

祖曰：欲須何事？

師曰：唯求作佛。

祖曰：嶺南人無佛性，若爲得佛？

師曰：人即有南北，佛性豈然？

祖知是異人，乃呵曰：「著槽廠去！」師禮足而退，便入碓坊，服勞於杵臼之間。經八個月。祖將付授，令衆作偈。上座神秀，於廊壁書一偈云：

&nbsp;&nbsp;&nbsp;&nbsp;身是菩提樹 &nbsp;&nbsp;&nbsp;&nbsp;心如明鏡臺

&nbsp;&nbsp;&nbsp;&nbsp;時時勤拂拭 &nbsp;&nbsp;&nbsp;&nbsp;莫遣有塵埃

祖見此偈，歎曰：「後代依此修行，亦得勝果。」各令誦念。師聞此偈，曰：「美則美矣，了則未了。」師令童子引至廊下，令童子爲書一偈：

&nbsp;&nbsp;&nbsp;&nbsp;菩提本非樹 &nbsp;&nbsp;&nbsp;&nbsp;明鏡亦非臺

&nbsp;&nbsp;&nbsp;&nbsp;本來無一物 &nbsp;&nbsp;&nbsp;&nbsp;何假拂塵埃

祖令入室，付師衣法。祖曰：「衣乃争端，止汝勿傳；且當遠隱，俟時行化」。令「逢懷則止，遇會且藏」。是夜南邁，大衆莫知。

師隱於懷集、四會之間。至儀鳳元年丙子（六七六），於廣州法性寺，以風幡因緣，印宗法師會諸名德，以正月十五日剃髮；二月八日，就法性寺，智光律師爲授具戒。

師具戒已，於菩提樹下，開東山法門。次年歸寶林寺。韶州刺史韋據，請於大梵寺轉妙法輪，門人記録，目爲壇經，盛行於世。

師説法利生，經四十載。於先天二年（即開元元年。七一三）八月三日，於新州國恩寺，沐浴訖，跏趺而化。異香襲人，白虹屬地。壽七十六。唐憲宗諡大鑑禪師。塔曰元和靈照。

六祖法嗣四十三人：堀多三藏，韶州法海，吉州志誠，匾擔山曉了，河北智隍，洪州法達，壽州智通，江西志徹，信州智常，廣州志道，法性寺印宗，青原行思，南嶽懷讓，永嘉玄覺，司空本浄，婺州玄策，曹谿令韜，光宅慧忠，荷澤神會。以上十九人見録。

吉州青原山行思禪師，江西安城人，劉姓。幼歲出家。後聞曹溪法席，二十歲，乃往參禮，爲衆上首。得法後，乃住江西青原山静居寺。唐開元二十八年庚辰（七四○）十二月十三日，陞堂告衆，跏趺而逝。僖宗諡弘濟禪師。石頭希遷嗣其法。

南嶽懷讓禪師，陝西金州人。年十五，往荊州玉泉寺，依弘景律師出家。受具後，習毘尼藏。二十八歲參六祖，得法後，執侍左右一十五載。唐先天二年，往南嶽，居般若寺。天寶三年（七四四）八月十一日，寂於南嶽。壽六十八。勅諡大慈禪師。師入室弟子，總有六人，師各印可云：汝等六人，同證吾身，各契一路：一人得吾眉，善威儀—常浩；一人得吾眼，善顧盻—智達；一人得吾耳，善聽理—坦然；一人得吾鼻，善知氣—神照；一人得吾舌，善談説—嚴峻；一人得吾心，善古今—道一。

### 〔卷六〕

南嶽讓法嗣，第一世九人，一人見録—馬祖。

馬祖道一禪師，四川漢州什邡人。寂於貞元四年（七八八）二月四日。壽八十。元和中，諡大寂禪師。得法一百三十餘人。語録一卷，卍續第一一九册。

南嶽第二世—馬祖道一禪師法嗣上三十七人，十三人見録：大珠慧海、泐潭法會、杉山智堅、泐潭惟建、茗谿道行、石鞏慧藏、紫玉道通、北蘭讓、佛光如滿、南源道明、酈村自滿、中邑洪恩、百丈懷海。

越州大珠慧海禪師，著有「頓悟入道要門論」，見卍續一一○册。

撫州石鞏慧藏禪師，本以弋獵爲務，惡見沙門，因逐羣鹿，從馬祖菴前過，祖乃逆之，藏問：和尚見鹿過否？祖曰：汝是何人？曰：獵者。祖曰：汝解射否？曰：解射。祖曰：汝一箭射幾箇？曰：一箭射一箇。祖曰：汝不解射。曰：和尚解射否？祖曰：解射。曰：和尚一箭射幾箇？祖曰：一箭射一羣！曰：彼此是命，何用射他一羣？祖曰：汝既知如是，何不自射？曰：若教某甲自射，即無下手處。祖曰：這漢，曠刼無明煩惱，今日頓息。藏當時毁棄弓箭，自以刀截髮，投祖出家。一日，在厨中作務，祖問曰：作什麽？曰：牧牛。祖曰：作麽生牧？曰：一入草去，便把鼻孔拽來。祖曰：子真牧牛！

唐州紫玉山道通禪師，廬江人，姓何。幼隨父守官泉州南安縣，因而出家。唐·天寶初，馬祖闡化建陽，居佛跡岩，師往謁之。尋遷於南康龔公山，亦隨之。貞元四年二月初，馬祖將歸寂，謂師曰：夫玉石潤山秀麗，益汝道業，遇可居之。師不曉其言。是秋，與伏牛山自在禪師同遊洛陽，至唐州西，見一山，四面懸絶，峯巒秀異，因詢鄉人，云是紫玉山。師乃涉山頂，見有石，方正瑩然，紫色。歎曰：此其紫玉也。始念先師之言，乃懸記耳，遂結茅而居。唐憲宗元和八年（八一三），弟子金藏參百丈囘禮覲，師云：汝其來矣，此山有主也。於是付囑金藏訖，策杖徑去襄州，道俗迎之。至七月十五日，無疾而終，壽八十三。

洛京佛光如滿禪師，曾住五臺山金閣寺。答唐順宗問，帝聞大悦，益重禪宗。

洪州百丈山懷海禪師，語録一卷，廣録一卷，見卍續一一九册。