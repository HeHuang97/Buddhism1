費隱容法系：

| 費隱通容 | 隱元隆琦 | 即非如一 |          |
| -------- | -------- | -------- | -------- |
|          | 虚舟行省 |          |          |
|          | 性空行臻 | 何一超自 |          |
|          | 石關凌   | 香嚴桂   |          |
|          | 靈機行觀 | 祖亮超啓 |          |
|          | 獨冠行敬 | 沙翁慧海 | 法瀾原澂 |
|          | 百痴行元 | 明覺性聰 |          |
|          |          | 蓮峯素   |          |
|          |          | 德風     |          |
|          | 無依道人 |          |          |

## 三七八、 隱元禪師語録

十六卷。中華藏第二輯線裝第一○六册。門人海寧編。

師俗諱曾昺，號子房。本縣靈得里東林林氏子。六歲時，父客于湘未歸。後以尋父因緣，得遇佛法而出家。得法於費隱老人。法號隆琦。
崇禎十年，受請，住福州福清縣黄檗山萬福寺。

師於順治十一年（一六五四）六月，受日本僧逸然之請，乘舶東渡，七月至日本長崎，入興福寺，時日本承應三年，師年六十有三。次年遷崇福寺、普門寺。日本寬文元年（一六六一），創建黄檗山萬福寺，三年開堂，大闡禪風，並傳禪門大戒。四年退居松堂，法席傳弟子木菴性瑫繼承。十三年（一六七三）二月，水尾上皇遣使問法，奏對稱旨，四月，特賜「大光普照國師」之號，越三日，書偈畢，泊然示寂，世壽八十有二。師爲日本黄檗宗開祖，嗣法門人有：木菴性瑫，無得海寧，慧門如沛，即非如一，獨湛性瑩等二十三人。黄檗禪風，大行於扶桑；至今兒孫蕃衍。除語録十六卷載於嘉興藏者外，尚有：

## 三七九、 普照國師語録

三卷。頻伽藏霜字函第八册，大正藏第八十二册（七三九—七五五）。門人性瑫等編。

## 三八○、 普照國師法語

二卷。頻藏同上。大藏同上（七五五—七六六）。門人性瑫等編。以上二種，皆於廣録三十卷中抄出。

## 三八一、 黄檗清規

一卷。大藏同上（七五五—七八五）。法孫性潡編。

## 三八二、 即非禪師全録

二十五卷。中華藏第二輯線裝第一五一册。門人明洞等編。

師諱如一，號即非。福州福清人。俗姓林。十七出家，二十受具。嗣隱元和尚。師生于萬曆丙辰五月十四日申時。寂于康熙辛亥（一六七一）五月二十日午時。世壽五十六，坐夏四十。

崇福語録、福聚語録、陞座、小參、秉拂、法語、擧古、拈古、頌古、代古、答古、機緣、答問、贊、自贊、書問、啓、疏、詩偈、銘、序、跋、文、雜著、佛事、遺囑語、末後事實、行業記、廣壽開山塔銘、聖壽舍利塔銘、後附佛祖圖一卷。

## 三八三、 虚舟省禪師語録

四卷。中華藏第二輯線裝第一三○册。小師超直編。

順治乙未二月，師受請住顯浄禪寺。

上堂、小參、示衆、上供、機緣、偈、讚、拈古、頌古、佛事、行由、附詩、筏喻、行狀、塔銘。

師諱行省，字虚舟。四明慈水姚氏子。甲申師年四十六，遇世難，破家，又喪母，遂出家圓具。得法於費隱老人。師生于萬曆己亥十二月廿二日，寂于康熙戊申（一六六八）五月六日。世壽七十。臘二十四。著有八識規矩頌註。

## 三八四、 性空臻禪師語録

六卷。中藏第二輯線裝第一五五册。門人超曉等編。

師諱行臻，字性空。代州邊氏子。十餘歲披剃，受具戒於天童密老人座下。得法於費隱和尚。康熙十七年（一六七八）示寂，壽七十一。臘六十一。

順治辛丑住蘇州府崑山縣選佛場語録、上堂、小參、示衆、機緣、拈頌、像讚、偈、佛事、塔銘、門人位次。

## 三八五、 何一自禪師語録

二卷。中藏第二輯線裝第一五六册。門人明修等編。

師諱超自，字何一。河南開封縣王氏子。十九出家。得法於性空禪師。康熙二十年，住崇寧禪院。

## 三八六、 普明石關禪師語録

一卷。中華藏第二輯線裝第一五一册。門人芳桂等編録。

師嘉興秀水人。新城顧族。年十九，投徑山松源菴出家。往真寂求聞谷大師披剃、受具。先學教。崇禎丁丑，歲荒，諸方撤講，遂歸徑山，於東坡池見雪大師，求出生死，次參雪關、永覺諸長老。後值覺浪和尚主徑山而獲參謁。（燈全七一：石關凌禪師，嗣費隱容禪師。）

康熙丁未，師在白洋山受請，住普明禪寺。

上堂、小參、機緣、贊、拈、頌、偈、詩、行實、小佛事。

## 三八七、 普明香嚴禪師語録

一卷。中藏第二輯線裝第一五一册。門人明耀等編。

師俗姓陳，嘉興縣人。始祖隨宋高宗南渡，居海寧；至先祖，分居嘉興。崇禎壬午，時十一歲，投精嚴寺出家，廿六受具。初參古隱大師。古寂後，辛亥春，偶遊普明，問和尚是誰，知客云：費老和尚門人，從徑山來。壬子，和尚付與衣拂。丙辰，和尚寂。庚午，師六十，衆請説行實。又云：先師開法普明，世壽七十八，僧臘六十二，康熙四十七年（一七○八）戊子九月初一日寂。

## 三八八、 靈機觀禪師語録

六卷。中藏第二輯線裝第一五四册。門人寂方等編。

序：靈機禪師，得法於金粟費老人。

師諱行觀，號靈機。閩之龍溪周氏子。萬曆丙辰正月廿三日生。康熙辛酉（一六八一）九月廿九日示寂，壽六十六，臘四十九。
陞座、小參、示衆、機緣、垂問、勘辨、早參、晚參、落堂、源流頌、頌古、書問、雜偈、真讚、佛事、行狀、塔銘、跋、誌。

## 三八九、 祖亮啓禪師語録

二卷。中藏第二輯線裝一五四册。門人廣和記録。

康熙庚午年，住湖州資福寺。康熙三十二年，住浄明寺。師嗣靈機老人。

獨冠敬，無録。其法嗣水鑑，有六會録、五會録。

師諱慧海，字水鑑，號沙翁。武昌興國謝氏子。生於明·天啓六年丙寅。年二十，詣報恩寺祝髮，即北遊教席。庚寅，以生死大事，南還，一日，飯後，看本來面目，劃然大悟。謁徑山費隱容和尚，遂起名受具。復訪吴興獨冠敬禪師，乃印法焉。順治戊戌夏，至荊，開法鐵佛。辛丑，中興天王。壬寅住維揚地藏。乙巳再住天王。戊申重建鄂州黄龍。庚戌赴漢陽棲賢。丙辰住嘉興金粟。康熙二十五年（一六八六），壽六十一。餘不詳。

## 三九○、 天王水鑑海和尚六會録

十卷。中華藏第二輯線裝第一一四册。原澂等編。

- 行然序、葉南生序、王文南序。
- 〔卷一〕 住荊州鐵佛寺語録。
- 〔卷二〕 開荊州天王寺語録。
- 〔卷三〕 住揚州地藏寺語、開鄂州黄龍寺語、住漢陽棲賢寺語。
- 〔卷四〕 住金粟廣慧寺語。
- 〔卷五〕 機緣、佛事。
- 〔卷六〕 偈。
- 〔卷七〕 贊。
- 〔卷八〕 題跋、尺牘。
- 〔卷九〕 行狀、傳。
- 〔卷十〕 記、序、告文、祭文、碑文。

附：天王沙翁和尚紀録（原頂述），荊州天王寺中興碑記（王輔運書）。

## 三九一、 天王水鑑海和尚住金粟語録

三卷。中藏同上。門人原澂、原上等編。

上堂、行狀、傳、記、尺牘、像贊、雜著、雜偈、佛事。—此中，有部份與六會録同。

## 三九二、 天王水鑑海和尚五會録

六卷。中藏同上。門人原澂等編。

徐行序，葉王二序同前。鐵佛、儀真地藏寺、天王、黄龍、棲賢，此五會語，亦同前文。

示衆、機緣、佛事、贊、詩偈、尺牘、題跋、序、碑。

行録（盛治撰）、碑記（鄭日奎撰）。

碑記：

荊州天王禪寺中興碑記—

夫荷單傳正印、爲佛祖後裔者，其大節有二：一曰烹煆人才，二曰光復祖席……夫中興天王禪寺者，沙翁海禪師也……費隱容老人，爲五燈列祖慧命防閑僭亂，編輯嚴統以定宗支，所首辯者，則天王天皇兩派之淆譌也……而所争者，欲以道原一人之譌書，謂龍潭信出自天皇，易丘玄素、符載二碑及張無盡、吕夏卿、洪覺範等數十家之定典，雖董狐再起，孰得而顛倒哉！……余言及此者，特以天王之中興，頓釋法門之疑案，千百載下，庶以沙翁爲中興之祖云。康熙元年仲夏，前住雲居，現住四祖，晦山戒顯撰。（以上節録碑文）

嚴統之諍方息，由此碑文，又引起諍端：

俍亭語録十三，與青原和尚書，述此事甚詳，曰：

> 僧自楚中携一小刻，是楚僧水鑑於荆州城中一土地祠，僞立天王道悟名色，惑亂鄉愚，如小説家誤杜拾遺爲杜十姨，伍子胥爲伍髭鬚故事。詢其所由，水鑑蓋費和尚孫也。就孔氏故居，穿地得鐵，謂有『天王』二字，其土地祠，即天王土地也。天王道悟，唐史記載，並無其人；丘符二碑，都緣僞造；五百年影響狐疑，當燒嚴統時，昭然揭出。在鼓山老和尚（元賢）、浪杖人（覺浪）、與先愚菴老人（三宜盂），及嘯峯兄（大然）、竺菴兄（大成）、百愚兄（浄斯）、遠門兄（浄柱）、惟岑兄（浄）、伴我兄（浄侣），及法門昆季，諸方正人，語特詳盡；即濟宗名宿，從未有言嚴統爲是者。當時如南澗（箬菴）、靈巖（繼起儲）諸老，曲爲調停，早有廢置此書之論矣。天王名號，在在有之，四天王、今時叢林設立庭廡，固不獨荆州一處。地中出鐵，誠有「天王」二字，亦何預法門事，乃欲借此描摹，謂是渚宫道悟，可謂痴人説夢矣。蓋嚴統燒廢，在甲午、乙未間，水鑑以戊戌還楚，住鐵佛寺。又三年，從天王土地祠種種揑怪，不過爲他福嚴畫蛇添足；法門正人，已有起而辨之者。顧中間刻一碑記，讀其詞旨，殊似不倫，前後且不足論。即詆道原尊宿，謂是譌書，只此一語，何其敢於非聖耶！夫道原尊宿非他人，韶國師之子，法眼之孫，於天皇爲九世，於石頭爲十世。當時歷代親承，師師傳授，從何處得有差訛？苟使龍潭信不得法於天皇，則雪峯老漢，必不曰「自從先德山、石頭以來，傳此秘密」；雲門、法眼兩派，必不絲絲傳述，自云系出青原。且傳燈出自景德，楊文公大年，更加删訂；大年，宋代名臣，非張商英可比。心燈出于元末，通載纂自近人，並皆依據僞碑，支離附會。前焚燒嚴統時，辯書盈尺，亦既詳且至矣。從來議論之是非，決於其人之邪正，楊大年，正人也；張無盡，敗類也；不信大年，乃信無盡，已是没鼻孔漢；況丘符二碑，全然無據，此事三十年前，余集生中丞、黄元公司理，一時喝破，海内宗匠，耳所共聞。荆州丈室不遠，豈能聽其顛倒耶？

書與青原和尚，青原，即無可大智，覺浪法嗣。愚菴寂於康熙四年，無可寂於康熙十年，此書約在康熙五至九年中所寫，故稱其師曰「先老人」。集生、余道裕，元公、黄端伯。雪峰語録末，附余集生辨龍潭不嗣馬祖書，崇禎十二年刊版。

書中何以不擧撰碑人名號？爲賢者諱也。何賢乎晦山？晦山與無可、俍亭，皆以遺民逃禪，本同氣類，故爲之諱也。晦山、婁東人，婁東耆舊傳：「王瀚，字元達，國變爲僧，號晦山，名戒顯，字願雲。庚寅夏入廬山，遂主席江右。」

晦山薙染於華山，而得法於漢月弟子具德禮，戒律精嚴，化行江楚，名甚著，故水鑑借以爲重。碑撰於康熙元年，水鑑刊版傳布。洞上位中浄符即撰「法門鋤宄」以諍之，時在康熙六年。對水鑑固大肆譏彈，對晦山亦未嘗爲諱。末有石潮寧書後，對晦山尤加責備。又附禪通劍叟昰諍晦山書，要晦山碎其碑。晦山復劍叟書，謂是未到荊州時，因水鑑勤懇求文而作，一時孟浪屬筆，後親自到荊州，知爲水鑑所賣，欲索囘此文而水鑑已往儀貞云云。水鑑至康熙二十三年纔刻石，荊州又多一僞天王寺碑矣！

廣陽雜記四，言：「水鑑和尚，爲費隱和上之孫，而獨冠敬和上之法嗣也。水鑑嘗參天童密老人，天童曰：『荊州有天王道場，汝能重興之，不勝如親近老僧耶！』天王即道悟道場，廢久矣。……天王、天皇，音既相同，其人又皆名道悟，皆在荆州，亦一奇也。由此濟洞二宗，各以其所見，互相是非，浴血而戰，兵連禍結，至今未已，竢予少暇，爲彼考之，自有定案矣。」故雜記五又有天王天皇考，所引不出嚴統解惑篇範圍，僅考出丘玄素確有其人，見歐公所録貞元神女廟詩而已。然黄梨洲答汪魏美書，早已考出。雖有其人，不能證其碑不僞；即有其碑，亦不能證其碑必真。晦山可謂實有其人矣，且果曾爲天王寺撰碑矣，然今水鑑語録所附之晦山碑，何嘗非僞耶？非然，何不與鄭碑同時立石，而必遲至二十餘年後耶？執柯伐柯，其則不遠，辨丘碑真僞者，可以此爲鑑矣。（參考陳援菴著晦山天王碑諍）

## 三九三、 法瀾澂禪師語録

二卷。中華藏第二輯線裝第一一四册。門人清杲編。

師諱原澂，號法瀾。荆州枝江陳氏子。幼而英敏，迥異諸兒。每念生死無常，雖豪傑不能免；若非學出世法，終沉苦海。年二十，詣菩提場，禮夙成禪師祝髮。廿五，於大澤法師處受具。三十三，參天王沙翁海和尚，嗣其法。師生於明·天啓六年丙寅十二月初十日。示寂於清·康熙二十八年（一六八九）三月初七日。世壽六十四，僧夏四十四。

康熙九年庚戌，住荆州天王禪寺。住當陽度門寺。康熙十四年，住荆州菩提場。住荆州報恩禪寺。

上堂、機緣、入室、偈頌、佛事、附塔記。

臨濟棒：

&nbsp;&nbsp;&nbsp;&nbsp;誰謂有三頓 &nbsp;&nbsp;&nbsp;&nbsp;一棒絶言詮 

&nbsp;&nbsp;&nbsp;&nbsp;大法無今古 &nbsp;&nbsp;&nbsp;&nbsp;滅却瞎驢邊

如意：

&nbsp;&nbsp;&nbsp;&nbsp;觸按全身現 &nbsp;&nbsp;&nbsp;&nbsp;拈來徹體彰 

&nbsp;&nbsp;&nbsp;&nbsp;虚空通逼塞 &nbsp;&nbsp;&nbsp;&nbsp;何處有封疆

## 三九四、 百癡禪師語録

三十卷。中華藏第二輯線裝第一○九册。門人超宣等編。

師福建漳州漳浦縣蔡氏子。幼習儒。怙恃既失，依次兄住。年二十，功名不就，有出塵意。癸酉五月，因事逃出。憇同安邑邸。夜夢有人呼曰：時至矣，速囘去！即晨起身，未數里，雷雨大作，走向古廟躱避，遇真戒同念果翁亦來避雨。見其言行純篤，遂偕入長泰縣石獅巖禮求薙髮。居月餘，師令詣泉州報親寺禮亘信關主。作務之暇，嘗閲禪關策進。甲戌春，主指往福州黄檗山參本師，時年二十四矣。……嗣費隱容禪師。

福建建寧蓮峰、寶峰、百山景星三禪院，杭州皇崗太平寺、金山長慶寺、嘉興金粟山廣慧寺、梵勝院、松江明發院、超果寺、興化崇福寺等語録，示衆、秉拂、小參、入室、拈古、頌古、問答機緣、法語、偈、啓、疏引、書問、説、跋題、歌、詞、贊、佛事、銘、記、行實、賦、序、祭文、雜詠。

## 三九五、 明覺聰禪師語録

十六卷。中華藏第二輯線裝第一二六册。門人寂空、方醒等編。

師諱性聰，字憨璞。閩人也。俗姓連。萬曆庚戌五月十八日生。十五，出家天王寺。十八祝髮。廿五參方。徧參永覺、天童等老宿。後依百痴和尚而得法。康熙丙午年（一六六六）臘月十三日示寂。壽五十七。臘三十九。

法系：天童密—費隱—百痴—明覺聰

## 三九六、 蓮峯禪師語録

十卷。中華藏第二輯線裝第一五○册。門人性深等編。

師年十八，禮樵雲大師受五戒。廿七，禮逸叟和尚脱白。乙酉七夕受付囑於太平寺，時年三十三。己亥春，往華亭明法寺祝本師五十壽，復造福巖省覲師翁費老和尚。（據自述行實）

順治十年癸巳，住福建興化孤山寺。順治十三年住九座山太平興國寺。康熙五年住興化報恩寺。康熙丁未住萬壽寺、通天寺、西明寺。
小參、示衆、拈古、頌古、代古、入室、機緣、法語、讚、自題、序、歌、傳、行實、啓、引、辭、銘、佛事、文、偈、雜詠。
興化府獅山西明蓮峰素禪師，莆田柯氏子。參金粟百痴元於建州百山，針芥相合，受記莂焉（燈全八九）。

## 三九七、 德風禪師般若語録

六卷。中華藏第二輯線裝第一五○册。侍者如惺等編。

上堂、小參、示衆、讚、題、偈、引、頌古、問答機緣、偈、題讚、啓、法語、佛事、行由。

師生於壬戌九月初四日丑時。十八出家。

沈序云：青龍德風禪師，爲臨濟宗。飛錫洙溪之南，一瓢一鉢，晏如也。偶從掃地擊竹，擧頭見桃，觸境生心，隨口指點，侍者如惺，因字成篇，因篇成帙。……康熙二十八年。

師於順治戊戌年（即順治十五年—一六五八）受請上堂拈香云：「熱向爐中，耑爲松江明發堂上，傳臨濟正宗第三十二世上百下痴元大和尚。」可知：師嗣百痴。

法系：費隱容—百痴元—德風。

## 三九八、 祖庭嫡傳指南

二卷。卍續藏第一四八册（一九三—二二六）。清·居士徐昌治編。

七佛、西天祖師、東土祖師—初祖至六祖。一世南嶽至三十五世費隱容。

南嶽—馬祖—百丈—黄檗—臨濟—興化奬—南院顒—風穴沼—首山念—汾陽昭—石霜圓—楊岐會—白雲端—五祖演—圜悟勤—虎丘隆—應菴華—密菴傑—破菴先—無準範—雪巖欽—高峯妙—中峯本—千巖長—萬峯蔚—寶藏持—東明旵—海舟慈—寶峯喧—天奇瑞—無聞聰—笑巖寶—幻有傳—密雲悟—費隱容。

徐昌治，號無依道人。嗣費隱容禪師。（燈全七一）

## 三九九、 無依道人録

二卷。中華藏第二輯線裝第九十册。嗣法超悟録，僧鑑删定。

## 四○○、 天童弘覺忞禪師語録

二十卷。中華藏第二輯線裝第一○二册。門人顯權等編。

師諱道忞，字木陳，號夢隱。潮陽林氏子。薙染於匡廬，具戒於憨山。清順治賜號弘覺禪師。嗣密雲悟。康熙甲寅（一六七四）六月示寂，壽七十九。

師之著述，除語録二十卷外，尚有：

## 四○一、 北遊集

六卷，門人真樸編次。

住大内萬善殿語録，順治十六年奉旨説。

奏對機緣、奏對别記、偈、雜著。

## 四○二、 布水臺集

三十二卷。

序、風、雅、詩、序、碑銘、記、傳、塔銘、行狀、表、奏疏、文疏、啓、銘、提詞、贊、書、跋、説、引、祭文、見聞雜記、警語、規約、尺牘。

以上二種，皆見中華藏第二輯線裝第一○二册。

## 四○三、 禪燈世譜

九卷。卍續藏第一四七册。（二五七—三三八）。明·沙門道忞編修。

從釋尊、西土二十八祖、東土六祖、至明代，以圖表列出禪宗諸祖世系。收雲門法眼於南嶽下，與嚴統同。

木陳之禪燈世譜，列有兩天皇，誤與嚴統等。雲外澤語録十四，有「妄刻續燈諸録説」曰：

> 慨自禪燈世譜行，而諸方所刻，將十餘處，各各自譽爲正傳，果孰是而孰非乎？夫古人創叢林，立規矩，其志豈爲欲己名之高掛傳燈以爲榮乎？爲串習機鋒語句求後昆之宗尚乎！謀寺院，閙門庭，祈子孫，如閭巷庸俗之所爲乎？今乃昧其性，而區區竊法門之名，以濟其私，不知何所圖而爲此也。或曰：私刻固未必行，近有結交權貴，上章乞聖勅刊定者，是可行乎否耶？曰：至道之在人心，自有公是公非，如佛祖統紀、續高僧傳，豈非聖勅頒行，而非之者何限！世史是非，天子尚不能操其柄，況道脈乎！

雲外行澤，天隱修之孫，亦木陳之姪禪師也，其言可謂直矣。

| 山翁法系 | 達變顯權 |          |        |
| -------- | -------- | -------- | ------ |
|          | 雲叟住   |          |        |
|          | 天岸本昇 | 侣巖荷   |        |
|          | 遠菴本僼 | 神鼎元揆 |        |
|          |          | 古律範   | 子雍如 |
|          | 巨靈自融 |          |        |

## 四○四、 達變權禪師語録

五卷。中華藏第二輯線裝第一一六册。侍者海澂記。

敘、住明州慈谿五磊山靈峯禪寺語録、頌古、垂問、問答機緣、偈、佛事。

序云：師少侍先天童椎拂，即稱英衲；後乃得法于山翁老人，常稱學衆中參究精鋭無逾師者。……同門法弟張立廉題。

—師缺行實，事跡不詳。

—辭世偈有「五十二年如一夢」句。

## 四○五、 雲叟住禪師語録

二卷。中華藏第二輯線裝第一三五册。侍者元一記録。

師於順治十五年受請住潭州龍牙禪寺。

示衆、晚參、小參、機緣、垂語、頌古、法語、詩偈、像讚、佛事、附録。

有「天童師翁密老和尚讚」。嗣山翁忞。

## 四○六、 天岸昇禪師語録

二十卷。中華藏第二輯線裝第一○四册。侍者元玉記録。

住青州大覺禪院語録。師於順治乙未春，即於大覺首座寮受請。

再住青州法慶禪寺語録，侍者海嶼、一誠記。

大覺首座寮秉拂、示衆、機緣、頌古、華嚴頌古、讚、偈、佛事、法語、雜著。

張序：……邇年青齊道俗，削牘敦請山翁老人，老人始謝弗應，繼念是方本宗發，而流風歇絶，鐘鼓無聞，慨然憫嘆，乃俯順衆請，開法于青州大覺禪院。……既而，老人以天童祖山虚席迎候，遄歸明州，乃命法嗣天岸昇禪師繼席。……