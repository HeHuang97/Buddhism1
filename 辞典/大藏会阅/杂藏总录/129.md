## 二二五、 應菴曇華禪師語録（内題應菴和尚語録）

十卷。卍續藏第一二○册（四○二—四四九）。宋·守詮等編。

師，江氏子。蘄之黄梅人。十七出家於邑之東禪，明年爲大僧；又明年，仗錫參方。首謁水南遂和尚，染指法味，歡喜踴躍。遂徧歷湖南北、江東西。後親近圓悟禪師有得。法嗣虎丘。隆興癸未（一一六三）六月十三日，寂於天童山。春秋六十一。夏臘四十三。

## 二二六、 密菴和尚語録（卍外題密菴咸傑禪師語録）

一卷（卍作二卷，内容全同）。大藏第四十七册（九五七—九八三），卍續藏第一二一册（二○九—二三五）。參學小師崇岳、了悟等編。

師諱咸傑，號密菴。福州福清鄭氏子。出家後，徧參知識。初謁應菴，孤硬難入，屬道呵咄，心不退轉；久而相契，遂蒙印可。人天推出，歷住烏巨、華藏、徑山、靈隱、天童諸大刹；七鎮名山，道滿天下。宋孝宗淳熙十一年，歸老于天童。十三年（一一八六）六月，忽示微疾，十二日，趺坐而逝。世壽六十九。臘五十二。

序（張鎡撰）。

住衢州烏巨山乾明禪院語録。

衢州大中祥符禪寺語録。

建康府蔣山太平興國禪寺語録。

常州褒忠顯報華藏禪寺語録。

臨安府徑山興聖萬壽禪寺語録。

臨安府景德靈隱禪寺語録。

明州大白名山天童景德禪寺語録。

小參、普説、頌贊、偈頌、法語、塔銘。

## 二二七、 曹源和尚語録（外題曹源道生禪師語録）

一卷。卍續藏第一二一册（二四二—二四六）。侍者道沖編。

師諱道生，號曹源。南宋時，福建南劍人。氏族不詳。密菴法嗣。出世住饒州（江西省）妙果寺；又住信州（江西省）峰寺，饒州薦福寺。寂年不詳。

住饒妙果寺語録、上堂、讚頌。

結制上堂：衲僧門下，三月一結；把斷要津，聖凡路絶。一夜簷頭雨滴聲，剛把真機俱漏泄。—喝一喝—切忌守著繫驢橛！

## 二二八、 痴絶和尚語録（外題痴絶道沖禪師語録）

二卷。卍續藏第一二一册（二四六—二八四）。

師諱道沖，字痴絶。武進（江蘇省）長江荀氏子。初參松源岳，爲首座；後依曹源，深悟玄旨。徧歷叢林之後，出世住嘉興天寧寺；歷住蔣山、雪峰、天童、靈隱、諸大寺；受京兆尹請，爲平江府法華寺開山。後住徑山。淳祐十年（一二五○）五月十三日示寂，壽八十二。臘六十一。

住光孝、興國、崇聖、天童、靈隱、法華、徑山語録，普説、法語、讚偈頌、龕銘、行狀、跋、補遺。

節録偈語—

省親：

&nbsp;&nbsp;&nbsp;&nbsp;娘生面目既分明 &nbsp;&nbsp;&nbsp;&nbsp;遠不疎兮近不親 

&nbsp;&nbsp;&nbsp;&nbsp;試向途中問歸客 &nbsp;&nbsp;&nbsp;&nbsp;不知誰是倚門人

宗派圖：

&nbsp;&nbsp;&nbsp;&nbsp;列派分宗定此圖 &nbsp;&nbsp;&nbsp;&nbsp;繩繩相貫兹聯珠 

&nbsp;&nbsp;&nbsp;&nbsp;不知佛祖未興日 &nbsp;&nbsp;&nbsp;&nbsp;還有許多消息無

苕菷：

&nbsp;&nbsp;&nbsp;&nbsp;五藴山頭脱得身 &nbsp;&nbsp;&nbsp;&nbsp;草茆因此不同倫 

&nbsp;&nbsp;&nbsp;&nbsp;幾番信手拈來用 &nbsp;&nbsp;&nbsp;&nbsp;大地從教絶點塵

面桶：

&nbsp;&nbsp;&nbsp;&nbsp;做時不費工夫 &nbsp;&nbsp;&nbsp;&nbsp;用處全無滲漏 

&nbsp;&nbsp;&nbsp;&nbsp;任是鼻孔遼天 &nbsp;&nbsp;&nbsp;&nbsp;未免低頭相就

## 二二九、 龍源清禪師語録（外題龍源介清禪師語録）

一卷。卍續藏第一二一册（二三六—二四一）。侍者士洵、德高等編。

師諱介清，號龍源。俗姓王。世居福州長溪。幼不茹葷。年七歲，喜看佛；長益通悟，泛覽經史百氏。父知其不凡，俾出家於雪峰，居半載而行脚。十五歲，落髮受具。徧參知識，依育王山寂窗有照禪師，發明大事，而嗣其法。住四明壽國寺、開壽普光寺。湖州（浙江省）道場山遭火災，師爲之重建。元世祖賜與金襴袈裟，及佛海性空禪師之號。大德五年辛丑（一三○一）六月三日，示微疾，書偈畢，翛然而逝。停龕七日，神色不變。闍維後，頂骨、牙齒、數珠不壞。世壽六十三。僧臘四十八。得度弟子二百五十餘人。

住壽國寺語録（前段佚）。

開壽普光寺語録。

湖州道場寺語録。

拈古、頌古、偈頌、贊、跋、小佛事、塔銘、跋。

## 二三○、 松源和尚語録（外題松源崇嶽禪師語録）

二卷。卍續藏第一二一册（二八五—三一六）。參學善開、光睦等録。

師諱崇岳。生于處州（浙江省）龍泉之松源吴氏，因號松源。二十三出家。首參靈石妙，次謁大慧杲、應菴華、木菴永等；後爲密菴法嗣。出世開堂於澂照禪院；歷住光孝、實際、薦福、智度、雲巖、靈隱、報慈、諸名刹。嘉泰二年（一二○九）八月四日示寂。世壽七十一，坐夏四十。

序—三篇（譙序、慶如序、孟序）。

平江府（江蘇省）陽山澂照禪院語録。

江陰軍（江蘇省）君山報恩光孝禪院語録。

無爲軍（安徽省）冶父山實際禪院語録。

饒州（江西省）薦福禪院語録。

明州（浙江省）香山智度禪院語録。

平江府虎丘山雲巖禪院語録。

臨安府景德靈隱禪寺語録。

開山顯親報慈禪寺語録。

秉拂普説、法語、頌古、贊佛祖、偈頌、塔銘、清茂跋、師點後序。

録偈三首—<sup>只有两首？</sup>

風幡：

&nbsp;&nbsp;&nbsp;&nbsp;不是風兮不是幡 &nbsp;&nbsp;&nbsp;&nbsp;分明裂破萬重關 

&nbsp;&nbsp;&nbsp;&nbsp;誰知用盡腕頭力 &nbsp;&nbsp;&nbsp;&nbsp;惹得閑名落世間

黄鶴樓：

&nbsp;&nbsp;&nbsp;&nbsp;黄鶴樓前一首詩 &nbsp;&nbsp;&nbsp;&nbsp;把將掃箒畫娥眉 

&nbsp;&nbsp;&nbsp;&nbsp;百千諸佛真消息 &nbsp;&nbsp;&nbsp;&nbsp;覿面分明擧似伊

松源法系： —示有録或著述

| 松源岳 | 無明慧性 |          |          |          |          |
| ------ | -------- | -------- | -------- | -------- | -------- |
|        | 運菴普巖 | 虚堂智愚 | 日僧紹明 |          |          |
|        | 金山善開 | 石溪心月 | 雲谷祖慶 |          |          |
|        | 滅翁文禮 | 横川行珙 | 古林清茂 | 南堂清欲 | 穆菴文康 |
|        |          |          | 竺元妙道 | 恕中無愠 | 圓極居頂 |
|        |          |          |          | 了堂惟一 | 呆菴普莊 |
|        | 無碍覺通 | 虚舟普度 | 玉山德珍 | 曇芳守忠 |          |
|        |          |          | 虎巖浄伏 | 月江正印 |          |
|        |          |          |          | 即休契了 |          |
|        | 大歇沖謙 | 覺菴夢真 | 澤山弌咸 |          |          |

## 二三一、 無明慧性禪師語録

一卷。卍續藏第一二一册（三一七—三二四）。

師諱慧性，號無明。達州（四川省）巴渠李氏子。初參拙菴德光，咨決於松源。出世於資福；歴住智度、能仁、華藏、棲賢、尊相、萬歲、諸大寺。嘉熙元年（一二三七）七月二十日示寂。世壽七十六。

靳州資福寺語録，侍者妙儼編。

蘄州北山智度寺語録，侍者圓澄編。

廬山歸宗能仁寺語録，侍者妙全編。

廬山開先華藏寺語録，侍者道隆編。

廬山棲賢寶覺寺語録，侍者圓照編。

平江府陽山尊相寺語録，侍者法洪編。

平江府雙塔壽寧萬歲寺語録，侍者唯道編。

頌古、法語、真讚、遺偈、塔銘（顔一齊撰）、後序二篇（無準、北磵）。

辭世偈：

&nbsp;&nbsp;&nbsp;&nbsp;七十八年 &nbsp;&nbsp;&nbsp;&nbsp;内空外空 

&nbsp;&nbsp;&nbsp;&nbsp;撒手便行 &nbsp;&nbsp;&nbsp;&nbsp;萬古清風

## 二三二、 運菴普巖禪師語録（内題運菴和尚語録）

一卷。卍續藏第一二一册（三二四—三二八）。

師諱普巖，字少瞻。高宗紹興二十六年丙子，生於四明杜氏。剃落後，謁無用全公諸老。年三十，侍松源，明心地。理宗寳慶二年（一二二六）秋八月初四日坐化。壽七十一。

鎮江府大聖普照寺語録，侍者元靖編。

真州報恩光孝寺語録，侍者智能編。

安吉州道場山護聖萬壽寺語録，侍者惟衍編。

法語、贊佛祖、頌古、偈頌、行實。

## 二三三、 虚堂和尚語録（卍外題虚堂智愚禪師語録）

十卷。大藏第四十七册（九八四—一○六四），卍續藏第一二一册（三二九—四一四）。參學妙源等編。

師諱智愚。四明象山陳氏子。虚堂，其號也。家近邑之普明寺。相距一里許，有山，其祖欲卜壽穴，相者謂：此地高，則廕子孫富盛；低，則當出異僧。祖曰：願得僧，以副吾崇佛之志。及祖葬未數年，母鄭氏，嘗夢一老僧，修而癯，長挹乞飯。因而娠焉。逮生之夕，母復夢如前。年十二，父母携師拜祖墳，言其事，師若有所憶。至十六歲，無經世意。父母見有異相—舌貫鼻端，聽其依普明寺僧師藴出家。一日，聞誦杜工部天河詩，忽有警發，辭親出鄉。首依雪竇焕，次謁浄慈經，後參運菴，獲心印，嗣其法。紹定二年（一二二九），晉住興聖寺；歷住報恩、顯孝、瑞巖、延福、寶林、育王、浄慈、徑山諸刹。宋理宗、度宗，皈依師座，化緣盛極一時！度宗咸淳五年己巳（一二六九）十月七日，書偈，沐浴，端坐入寂。春秋八十五。坐夏五十三。

- 〔卷一〕 興聖、報恩、顯孝、瑞巖、延福語録。
- 〔卷二〕 寶林語録。
- 〔卷三〕 育王、栢巖、浄慈、徑山語録。
- 〔卷四〕 法語、序跋、真贊、普説。
- 〔卷五〕 頌古。
- 〔卷六〕 代别、佛祖讚、禮祖塔、小佛事。
- 〔卷七〕 偈頌。
- 〔卷八〕 續輯、浄慈。
- 〔卷九〕 徑山。
- 〔卷十〕 偈頌、小佛事、秉炬、法語、真贊、新添。

智者大師悟法華三昧：

&nbsp;&nbsp;&nbsp;&nbsp;好將真法供如來 &nbsp;&nbsp;&nbsp;&nbsp;花在幽巖險處開 

&nbsp;&nbsp;&nbsp;&nbsp;一夜狂風吹欲盡 &nbsp;&nbsp;&nbsp;&nbsp;落英無數點蒼苔

虚堂法嗣，有日本紹明：

紹明禪師，字南浦，日本静岡縣人。一二五九年入宋，徧參知識，後依虚堂，大徹。一二六七年囘日。初住興德寺，次住崇福寺三十年。一三○八年示寂，世壽七十四。次年，日皇勅諡圓通大應國師。語録三卷：

## 二三四、 圓通大應國師語録

三卷。頻伽藏霜字函第八册。大藏第八十册（九四—一二八）。侍者祖照等編。

二三五、 石溪和尚語録（外題石溪心月禪師語録）

三卷。卍續藏第一二三册（二二—七一）。侍者住顯等編。

師諱心月，號石溪。四川眉山王氏子。金山善開法嗣。出世住建康報恩寺；歷住能仁、興國、雲巖、景德、萬壽諸寺。作八方珠玉集著語（祖慶重編。見後）。世稱佛海禪師。宋·寳祐二年（一二五四）示寂。

- 〔卷上〕 序（劉震孫撰），報恩、能仁、興國、雲巖、景德、萬壽寺語録。
- 〔卷中〕 秉拂、小參、普説、法語。
- 〔卷下〕 題跋、偈頌、讚佛祖、自贊、小佛事、新添、跋（偃溪）。

## 二三六、 傳衣石谿佛海禪師雜録（外題石溪心月禪師雜録）

一卷。卍續同上（七二—七九）。

詩偈、小佛事、序、説、跋、讚。

## 二三七、 雲谷和尚語録

二卷。卍續藏第一二七册（七八—八八）。參學宗敬等編。

師諱祖慶，號雲谷。侍石溪於天童、靈隱，爲石溪法嗣。石溪八方珠玉集著語，師爲記録；寶祐五年重編。寶祐四年八月入住聖壽；歷住本覺、開元、雲巖諸寺。寂年不詳。

- 〔卷上〕 聖壽、本覺、開元、雲巖禪寺語録。
- 〔卷下〕 小參、告香普説、偈讚、小佛事、跋。

拾得（執經像）：

&nbsp;&nbsp;&nbsp;&nbsp;問姓姓不知 &nbsp;&nbsp;&nbsp;&nbsp;問名名不識 

&nbsp;&nbsp;&nbsp;&nbsp;全提一卷經 &nbsp;&nbsp;&nbsp;&nbsp;何似叉手立

五祖送六祖渡江—

&nbsp;&nbsp;&nbsp;&nbsp;只是長行一碓夫 &nbsp;&nbsp;&nbsp;&nbsp;踏翻窠臼命如絲

&nbsp;&nbsp;&nbsp;&nbsp;扁舟一夜撑明月 &nbsp;&nbsp;&nbsp;&nbsp;養子方知是父慈

題血書法華經—

&nbsp;&nbsp;&nbsp;&nbsp;眼裏有筋皮有血 &nbsp;&nbsp;&nbsp;&nbsp;自家針劄自家知

&nbsp;&nbsp;&nbsp;&nbsp;一毫頭上能通變 &nbsp;&nbsp;&nbsp;&nbsp;紅菡萏花三四枝

## 二三八、 拈八方珠玉集

三卷。卍續藏第一一九册（一○二—一五九）。宋·沙門祖慶重編。

佛鑑慧懃、佛果克勤、正覺宗顯、三禪師拈，佛海禪師著語。雲谷慶重編。

序云：佛海石溪老人隨後著語，慶聽其所説，出處甚詳。今併四大老拈提，鋟梓以壽其傳，爲世大光明幢耳。寶祐五年，吴江聖壽祖慶題。

## 二三九、 横川和尚語録（外題横川行珙禪師語録）

二卷。卍續藏第一二三册（一七八—二○三）。門人本光等集。

師諱如珙，又作行珙，號横川。永嘉林氏子。其叔出家，名正則，師隨之，圓戒於廣慈院。初謁石田薰；後於天童參滅翁文禮，聞法大悟，嗣其法。咸淳四年，居臨安浄慈寺首座寮；後受請住鴈蕩山靈巖寺；咸淳八年住能仁寺；後退隱於放牧寮。元·至元二十年，住明州育王廣利寺。至元二十六年（一二八九）三月十八日示寂。世壽六十八。

〔卷上〕 自序、靈巖録、能仁録、育王録。

〔卷下〕 室中擧古、拈古、頌古、讚、偈頌。

拾得：

&nbsp;&nbsp;&nbsp;&nbsp;是誰拾得你 &nbsp;&nbsp;&nbsp;&nbsp;便名爲拾得 

&nbsp;&nbsp;&nbsp;&nbsp;手把粗糲\[艹+梨\] &nbsp;&nbsp;&nbsp;&nbsp;要打天邊月

&nbsp;&nbsp;&nbsp;&nbsp;掃地却有功 &nbsp;&nbsp;&nbsp;&nbsp;眼界得浄潔 

&nbsp;&nbsp;&nbsp;&nbsp;閭丘太守來&nbsp;&nbsp;&nbsp;&nbsp;也解生欣悦

## 二四○、 古林和尚語録（外題古林清茂禪師語録）

七卷。卍續同上（二○四—二九○）。小師元浩編。

師諱清茂，字古林，號金剛幢，晚年稱休居叟。温州樂清林氏子。景定三年（一二六二）八月一日生。年十三，投天台國清寺孤巖啓出家。徧參諸方；於能仁謁横川，而嗣其法。元·大德二年（一二九八），出世住平江府（江蘇省）天平山白雲寺。九年，住平江府開元寺。皇慶元年（一三一二），奉旨再住開元，賜「扶宗普覺佛性禪師」號。翌年，退居天平山松下寺。延祐二年（一三一五），住建康保寧寺，編纂宗門統要續集。天曆二年己巳（一三二九）十一月十二日，唱滅于鳳臺山保寧禪寺。世壽六十八。

- 〔卷一〕 序（馮子振述）、白雲録、開元録、再住開元録。
- 〔卷二〕 饒州永福寺語録。
- 〔卷三〕 承宣集序、重拈雪竇擧古一百則、自跋。
- 〔卷四〕 法語、小參、普説。
- 〔卷五〕 真讚、自讚、偈頌、跋。
- 〔卷六〕 拾遺偈頌卷上、前有梵僊序。
- 〔卷七〕 拾遺偈頌卷下、行實（梵僊撰）、碑（梵僊撰）右梅撰拾遺偈頌上梓募緣疏。

送梵僧禮普陀：

&nbsp;&nbsp;&nbsp;&nbsp;流沙過了過黄河 &nbsp;&nbsp;&nbsp;&nbsp;又向南方禮普陀

&nbsp;&nbsp;&nbsp;&nbsp;脚下波濤千萬丈 &nbsp;&nbsp;&nbsp;&nbsp;觀音見了竟如何

念佛圖：

&nbsp;&nbsp;&nbsp;&nbsp;一圈一點一彌陀 &nbsp;&nbsp;&nbsp;&nbsp;那箇圈中佛最多

&nbsp;&nbsp;&nbsp;&nbsp;清曉藕花池上看 &nbsp;&nbsp;&nbsp;&nbsp;露珠無數綴新荷

## 二四一、 宗門統要續集

二十二卷。中華藏第二輯線裝第三册。宋·建康沙門宗永集，元·建康保寧寺住持沙門清茂續集。

古林禪師，以透古今眼，具通變機，采後來提唱宗師，續前代統要玄旨。（希陵序）

序文三篇，釋迦文佛、西竺應化聖賢、西土祖師、震旦六祖。……真歇了禪師、宏智覺禪師。前二十卷，總八五九人，機緣一三二三則。後二卷，總四○六人，機緣二五九則，青原下，止於十四世。

## 二四二、 了菴和尚語録（外題了菴清欲禪師語録）

九卷。卍續藏第一二三册（二九一—三六九）。中華藏第二輯線裝第九十八册，分作二十二卷。内容同。參學比丘一志、元皓等編。

蘇州靈巖了菴清欲禪師，别號南堂遺老。臺之臨海大雄山朱氏子。九歲而孤。仲父茂上人，引登徑山，爲童子。依虎巖，試經得度，受具。叔父指往徑謁佛性。皇慶初，佛性被旨再住開元，師爲侍者。後爲徑山首座。佛性遷保寧，分第一座説法。天曆乙巳（己巳之誤？）出世開福。元統癸酉（一三三三），遷嘉禾本覺，帝賜金襴衣，並「慈雲普濟禪師」號。居十年，退居南堂。至正乙酉（一三四五），應請，住靈巖。癸卯（一三六三）八月二十五日，書偈：「七十六年，無後無先；聖凡情盡，明月中天。」泊然而化。

- 〔卷一〕 宋濂序、開福語録。
- 〔卷二〕 本覺語録。
- 〔卷三〕 靈巖語録。
- 〔卷四〕 擧古。
- 〔卷五〕 頌古、贊語。
- 〔卷六〕 偈頌上。
- 〔卷七〕 偈頌下。
- 〔卷八〕 法語。

題跋、宋濂撰行道記、正印撰跋。

附録：至仁撰續集序、續集、行狀。

## 二四三、 穆菴和尚語録（外題穆菴文康禪師語録）

一卷。卍續藏第一二三册（三九七—四○二）。門人清逸等編。

師諱文康，號穆菴。浙江慈溪人。了菴清欲之法嗣。至正十七年丁酉（一三五七），住天台山明巖大梵寺。至正二十四年甲辰（一三六四），住杭州龍華寳乘寺。明洪武七年（一三七四），住鎮江金山龍游寺。其餘不詳。

大梵、寶乘、龍游語録，秉拂，偈讚。

牧童：

&nbsp;&nbsp;&nbsp;&nbsp;放出潙山水牯牛 &nbsp;&nbsp;&nbsp;&nbsp;溪南溪北任雲收

&nbsp;&nbsp;&nbsp;&nbsp;春風細草連天緑 &nbsp;&nbsp;&nbsp;&nbsp;穴鼻無繩飽便休

持浄：

&nbsp;&nbsp;&nbsp;&nbsp;彈指聲前户豁開 &nbsp;&nbsp;&nbsp;&nbsp;屎坑化作碧蓮臺

&nbsp;&nbsp;&nbsp;&nbsp;笑看清浄毘盧體&nbsp;&nbsp;&nbsp;&nbsp; 糞掃堆頭輥出來

寄夢堂和尚：

&nbsp;&nbsp;&nbsp;&nbsp;看山看水放摩陀 &nbsp;&nbsp;&nbsp;&nbsp;佛祖宗綱定若何

&nbsp;&nbsp;&nbsp;&nbsp;八桂峰前吹鐵笛 &nbsp;&nbsp;&nbsp;&nbsp;木人拍手石人歌

## 二四四、 恕中和尚語録（外題恕中無愠禪師語録）

六卷。卍續藏第一二三册（四○三—四四二）。門人宗黼等編。

師諱無愠，字恕中，别號空室。臺州臨海人，俗姓陳。年未弱冠，白父母，自願出家。往徑山，依元叟行端薙落，受具於昭慶律寺。游四明，謁平石如砥，居十年。後於臺州紫籜山，參竺元妙道；爲竺元法嗣。出世象山靈巖廣福寺；又住黄巖瑞巖浄土寺。洪武七年，住天界寺。十七年，弟子居頂，迎往翠巖山侍養。十九年丙寅（一三八六）七月十日，書偈云：「七十八年，無法可説；末後一句，露柱饒舌。咄！」端坐而逝。臘五十九。著有山菴雜録二卷。

- 〔卷一〕 宋濂序、廣福語録。
- 〔卷二〕 浄土語録。
- 〔卷三〕 擧古、頌古、小佛事。
- 〔卷四〕 讚、銘、偈頌。
- 〔卷五〕 偈頌、法語。
- 〔卷六〕 律詩、絶句、題跋、行業記。

## 二四五、 山菴雜録

二卷。卍續藏第一四八册（一六二—一八三）。明·天台沙門無愠述。

山菴録者：録山菴所聞之事也。其間所記，或善、不善，直書無隱，殆緇門之良史也。夫事有關乎宗教者，不可以不書；書而能公、合天下之論，尤可嘉也！是書之行，蓋將與林間、草菴諸作，並垂於無窮者矣！（洪武庚午—二三年。一三九○，沙門守仁題。）

天童照寮元，素多病；洪武丙辰（九年。一三七六），病日篤，勉藏司勸其持觀世音菩薩名號，照如其言，日誦萬聲。明年十月十七日午時，自念病勢去死不遠，莫如改持阿彌陀佛號。方興此念，忽見一美婦人，身衣六銖衣，手持一浄瓶，自户外入。立其面前；照驚訝失措！既而，定心諦觀，乃是菩薩示相。照涕泣露罪，求哀。須臾不見。越五日，病盡脱。今年五十餘矣。

師之法嗣—圓極居頂，撰續傳燈録三十六卷，見前。

師諱居頂，字圓極（續燈署作玄極），别號圓菴。臺州黄巖陳氏子。幼慕出家，年十五，於鄉里浄安寺爲沙彌，依廸元瑀讀楞嚴、圓覺等經。後於瑞巖恕中愠公處，爲侍者，爲愠公法嗣。洪武十六年（一三八三），出世住翠巖山；後住金華雙林寺。洪武二十八年，奉勅爲僧録司左講經，住應天府（河南省）靈谷寺。永樂二年（一四○四）二月二日示寂。著有靈谷圓極居頂禪師圓庵集十卷，今未見。續傳燈録三十六卷行世。時，明版大藏經，於南京開版，師爲之推進云。

## 二四六、 了堂和尚語録（外題了堂惟一禪師語録）

四卷。卍續藏第一二三册（四四三—四八二）。門人宗義、省端等編。

師，竺元妙道法嗣。事蹟不詳。

- 〔卷一〕 初住慶元路延慶寺語録。師於至順元年庚午（一三三○），於萬壽寺首座寮受請，八月初四日入寺。臺州路紫籜山廣度寺語録。至正二年壬午（一三四二）。
- 〔卷二〕 慶元路天寧寺語録、至正二十三年癸卯（一三六三）。天童寺語録、頌古、讚語、自讚。
- 〔卷三〕 偈頌、小佛事。
- 〔卷四〕 後録。