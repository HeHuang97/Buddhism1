## 四三六、 盤山了宗禪師語録

四卷。中藏同上。清·超見説，徹凡、心月等録。

師諱超見，號了宗。順天府寶坻縣楊氏子。甲寅九月十五日生。以大病，父母對佛禮拜，許其出家，病即癒。於龍泉菴薙髮，於愍忠寺受具。徧參諸方，得法於大博和尚。

七十五歲入滅。順治辛丑住灤州隆寺，康熙二年住萬善寺，十三年住正法院。

## 四三七、 盤山朗空順禪師語録

一卷。中藏同上。侍者實性記録。

師永平府昌黎縣趙氏子。得法於了宗和尚。

後附了宗見禪師法嗣瑞亭晟、法孫美亭義略録。

## 四三八、 暉州炅禪師語録

六卷。中華藏第二輯線裝第一五五册。侍者性珍、寂寶等記。

暉州炅禪師，灤州樂亭劉氏子。十一歲，喪母，父送依韓家道曉空薙髮。十八，發心閉關，跪諷法華，至安樂行品「佛子住此地，則是佛受用」，疑情頓發，便赴盤山參了宗見，得受記莂。

康熙戊辰住萬善寺，康熙二十九年庚午住石佛寺，康熙辛未住華嚴寺，壬申住地藏寺，乙亥住朝陽寺，丁丑住地藏寺，辛巳住聖嚴寺，小參等。

—「佛子住此地，則是佛受用」二句，云「至安樂行品」，誤。此二句，在法華經分别功德品末；後二句：「常在於其中，經行及坐卧」。

## 四三九、 象林本真禪師語録

一卷。中藏第二輯線裝第一五五册。門人照水重梓。

師楚之隨州丘氏子。八歲喪父，十二亡母。十八，投寂光老宿薙髮。歷參天童密祖，費隱、山翁、牧雲、林野、石鼓、淑安諸老宿。囘省光，光命往三昧律師處圓具。後參宜興芙蓉寺銕關和尚，嗣其法。順治甲午，住蘄州紫雲山白雲禪寺。康熙辛未（一六九一），跏趺坐逝。世壽七十二，僧臘五十四。

## 四四○、 正覺潤光澤禪師澡雪集

一卷。中藏同上。香巖照水重編。

序、七言古、七言律、山居、五言律、山居、七言絶、口皷子歌、示徒、書問、雜著、廣東和尚泡影集序、自狀、辭世偈。

自狀云：潤光生來薄劣，父母以凶頑，捨太平寺，竟不樂習僧法，十五還家。十九即患尫羸吐血之病。廿三，父逝。連歲大旱。三十二，母逝。適崇禎十數年，兵燹、饑饉，貧無以殮。是年，李闖僭京師，明運革。清兵逐闖出關，詔天下剔髮。雖有淡漠之心，則善根未熟，信力弗篤，觀望遲疑。又八年，是時，廣東和尚住持海寶法席，余少生信慕，師座下有南方隱衲，言蘇州退翁和尚大闡禪道，便有書問往來。無何，二十歲子夭，王氏妻喪；先師移錫牛首；蒼天夫，何使我至於此極也？！乃決意出家，携凝光入四蓮求師披剃，師曰：出家好事，恐爾難耐歲寒。余淚下。師隨准。余年四十有九。……十載焦勞，遂成不治之病。徒衆知其定死，營塔亭成，延余一矚，余云：我已入荒草，子何歸醉鄉？爲住色身，色身無常；爲住法身，法身無相；二俱不住，夫何爲哉？火葬膿血之腐敗，囊盛白骨之燼餘，有何交涉？夫何爲哉！汝等道一句看；道得，與汝生受；如道不得，並汝大家活埋去也！……余姓陳。生於萬曆三十九年辛亥。時年七十有三。余實未悟，亦不知其死之何時。預搔待癢，笑笑，家私故以傾盡，少不得明眼人指責。預書偈告衆：

潤光無德 死畢竟惡 隨順惡死 不得穿鑿 死了就燒 不可停著 柴火要乾 衣衫要薄 骨石一把 塔中停著 河裏一半 令水族覺 幻人説夢 夢人覓活 一任披毛 一任戴角 大衆會麽 佛手驢脚 噁噁 將錯就錯 此處安閒 諸方快樂

（以上録師自著行狀。此下係其徒補筆。）

於康熙壬戌年（一六八二）蒲月，臨終索筆書偈曰：

&nbsp;&nbsp;&nbsp;&nbsp;潤光自來自去 &nbsp;&nbsp;&nbsp;&nbsp;却不關天干地 

&nbsp;&nbsp;&nbsp;&nbsp;死了燒了了了 &nbsp;&nbsp;&nbsp;&nbsp;一任輪回六趣

如是説者 是名正説 若它説者 即波旬説

書罷，擲筆，吉祥而逝。塔於正覺之後。

師雖受記莂靈巖，不肯匡徒領衆者，何？蓋師生平多病，色身羸瘦，緣力之不充耳。

—潤光澤受靈巖繼起儲之記莂，本應排在繼起法嗣下；但澤師以其剃度弟子照水嗣象林，而澤師澡雪集是其弟子照水所編，故將澤師澡雪集列於照水語録之前耳。

## 四四一、 洗心水禪師語録

二卷。中藏第二輯線裝第一五五册。侍者實雪、海清編録。

師建康江寧人，先祖從明宦遊於秦，明運改革，遷至寧鎮；祖逝，移居任春堡。劉姓。順治甲午十二月廿五日酉時生。年二十四，禮正覺潤和尚乞求出家，尚問：父母在麽？師曰：俱逝。尚云：有妻子否？師曰：有。尚云：既有妻子，如何出家？師曰：聞佛捨國，我今何人？尚云：我這裏不允。師曰：和尚不允，某甲别去尋師。尚留住數日，鑑其志不可奪，遂與披剃。次年往鳴沙州完具足戒。後依師命，行脚參方，於象林和尚座下得法。康熙乙亥，受請，住香巖寺。

## 四四二、 通天逸叟高禪師語録

一卷。中藏第二輯線裝第一五五册。法孫明德等重梓。

師諱行高，字逸叟。閩興化仙遊陳氏子。童年，禮蓮山東林和尚薙染。及壯，參朝宗、師林諸老宿，次參金粟費隱，聞鐘聲有省。後參萬如和尚於龍池，得法。康熙己酉（一六六九），師以衣拂付囑原後堂。三月十二日示寂，壽五十四。臘四十。

## 四四三、 通天澹崖原禪師語録

二卷。中藏同上。門人明德等編。

師諱超原，號澹崖。興化莆田張氏子。年三十三，妻妾雙亡。遂上黄檗山，禮虚白和尚披剃，受具。後侍逸叟和尚，嗣其法。師生於庚午年十一月十一日，寂於康熙戊寅年（一六九八）四月十八日。世壽六十九。僧臘三十六。

## 四四四、 終南山蟠龍子肅禪師語録

一卷。中華藏第二輯線裝第一四七册。清·超遠説，性明編，侍者海濶等録。

師諱超遠，字子肅。無爲州人。俗姓趙，崇禎辛未（一六三一）十月十八日辰時生。六歲出家。廿二歲，參會山元老尊宿，受具足戒。次依華山見月律師學律。復參廣教天章和尚。三十四，參浮山文弱盈和尚。……傳臨濟正宗三十三代龍池萬老和尚法孫，浮山文老之嫡嗣。……康熙十一年壬子秋，住蟠龍寺。己巳年（一六八九）十一月初四日寅時寂，壽六十。

上堂、小參、早參、晚參、入室、勘驗、拈古、頌古、贊、佛事、雜著、行實、塔銘。

明喜，號迅雷。終南山蟠龍寺子肅超遠法嗣。康熙四十二年（一七○三），撰緇門世譜。

## 四四五、 緇門世譜

一卷。中華藏第二輯線裝第一四八册。清·明喜撰。

謹按傳燈録編集釋氏源流、五宗世譜定祖圖，併五宗法派正枝傍出沿流分派淵源所自。

臨濟義玄……天童咸傑—卧龍祖先—徑山師範。範下出二枝：

一、 斷橋倫—方山寶—無見覩—白雲度—古拙俊—無際悟—月溪澄—夷峰寧—寶芳進—野翁曉—無趣空—無幻冲—南明廣。

二、 雪巖欽—高峰妙—中峯本—千巖長—萬峯蔚—寶藏持—東明旵—海舟慈—寶峰瑄—天琦瑞—無聞聰—笑巖寶—幻有傳。傳下出四人：雪橋信、抱璞蓮、天隱修、天童密。

天隱修下出四人：林臯豫、玉林秀、箬菴問、山茨際。天童密雲下出十二人：五峰學、漢月藏、破山明、費隱容、石車乘、朝宗忍、木陳忞、石奇雲、牧雲門、浮石賢、林野奇、龍池微。

林野通奇—巖山行遠—奇然超智—文源明燦。

龍池萬如通微—浮山行盈—子肅超遠。遠下出十二人：戒月慧、心印璽、空谷源、耕雲信、松林友、松雲澄、善惟朗、際雲濶、半庵瑩、智林接、深雲瑞、迅雷喜。天龍山寺迅雷明喜下，有十二人：此峰休、空懷心、大權任、瑞雪雨、大勇進、永志響、永住乾、善水海、般若果、慧空定、古崖固、涌蓮開。

涌蓮實開下，有一十二人：中株松、大竪立、萬行修、惟修安、須彌弘、秀山勤、慧目定、貫周通、靈珠光、天心順、慧靈珍、威山魁。威山際魁—勝丁了然。

曹洞一宗，其法系：雲居膺—同安丕—同安志—梁山觀—大陽玄—投子青—芙蓉楷—丹霞淳—長蘆了—天童珏—雪竇鑑—天童浄—鹿門覺—青州辨—大明寶—王山體—雪巖滿—萬松秀—雪庭裕—靈隱泰—還源遇—淳拙才—松庭巖—凝然改—俱空斌—無方從—月舟載—大章書。書下復出二枝：

一、 廩山忠—壽昌經。經下出四人：閴然謐、鼓山賢、博山來、東苑鏡—天界盛。

二、 大千潤。潤下出二人：㈠ 大覺念—雲門澄。㈡ 無言道—心悦喜—彼岸寬。

## 四四六、 季總徹禪師語録

四卷。中華藏第二輯線裝第一一一册。侍者超祥記。

師湖廣衡州府人。劉善長之女。萬曆丙午年八月十八日生。幼時好看儒書佛經，欲出家，父不許，字陳氏，不數年，陳君遊宦没。依山茨和尚參禪。三十四歲，茨爲祝髮受具。……次參牧雲，後參箬菴。得法於龍池萬如和尚。

## 四四七、 破山禪師語録

二十卷。中華藏第二輯線裝第一○一册。門人印正等編。

師諱海明，號破山。明萬曆二十五年丁酉（一五九七）正月廿一日午時，生於四川順慶府大竹縣。姓蹇。本渝州忠定公後裔。形貌端正，七處平滿，但四歲仍終日不語。七歲，聞鄰士誦金剛經，乃隨聲學念色見聲求偈。十歲，聞出世法。十三歲納室。十四，父母相繼而背。十九，詣本郡佛恩寺禮大持律師爲師，法名海明，號旭東。二十，聞楞嚴。廿三，住黄梅破頭山。廿六，參憨山、博山、聞谷、雪嶠諸大老。廿七，參湛然老。廿八，參密雲悟。……清·康熙五年丙午（一六六六）三月十六日示寂，壽七十。臘四十三。開堂一十有四，説法三十七年，嗣法弟子三十七人。

| 破山海明 | 象崖性珽 | 雲腹道智 |          |          |
| -------- | -------- | -------- | -------- | -------- |
|          | 敏樹如相 | 赤松道領 |          |          |
|          |          | 空谷道澄 |          |          |
|          |          | 穎秀真悟 | 長明性炅 | 法柱海棟 |
|          |          | 耳毒泰   | 幻住明   |          |
|          |          |          | 純備廣德 | 法幢智遠 |
|          | 燕居德申 |          |          |          |
|          | 蓮月道正 |          |          |          |
|          | 寂光印豁 |          |          |          |
|          | 不會法通 |          |          |          |
|          | 靈隱印文 | 梅溪福度 |          |          |
|          | 字水圓\[矢+出\]   |          |          |          |
|          | 慧覺照衣 | 密印真傳 |          |          |
|          |          | 佛語徹御 |          |          |
|          |          | 破峯普重 |          |          |
|          | 體宗道寧 |          |          |          |
|          | 雲幻印宸 | 恒秀發林 | 長目光電 |          |
|          | 密行寂忍 | 知空學藴 |          |          |
|          | 聖可德玉 | 還初光佛 |          |          |
|          |          | 不厭道樂 |          |          |
|          | 易菴印師 | 林我鑑 |          |          |
|          | 大吼印傳 | 半水元 |          |          |
|          | 雪臂印巒 | 語嵩傳裔 | 古林智 |          |
|          | 丈雪通醉 | 月幢徹了 | 善權達位 | 天一大悦 |
|          |          |          |          | 善一如純 |
|          |          | 懶石覺聆 |          |          |
|          |          | 耨雲真實 | 佛敏寂訥 |          |
|          |          | 佛寃徹綱 | 竹峰真續 |          |
|          |          | 竹浪徹生 |          |          |
|          |          | 其白德富 |          |          |

## 四四八、 象崖珽禪師語録

四卷。中華藏第二輯線裝第一三五册。法孫益聞重刊。

師諱性珽，字象崖。福州福清縣人。姓陳。幼隨舅氏遊吴山寺，偶閲禪宗正脈，至「古德上堂拈拄杖云：法身無相，而今現形」，忽有省。十九出家。金粟密受請住黄檗，師往參，得圓具。後參破山和尚於東塔。崇禎甲戌（一六三四）正月廿一日，破山付法與師。辛卯年（一六五一）示寂。壽五十四，臘三十五。嗣法有雲腹道智。

## 四四九、 雲腹智禪師語録

二卷。中藏同上。侍者嶽賢、聯昇記録。

師諱道智，字雲腹。西蜀順慶渠縣人。李姓。壬子五月生。於本里水月庵禮六度公出家。二十受具。聽繩朴法師講法華經至「若坐若經行，除睡常攝心，以是因緣故，能生諸禪定」，恍然有入。未幾，參雪門含璞。後至黄檗參珽和尚，入門獲悟，親承付囑。癸丑（一六七三）五月廿九日沐浴更衣端坐而逝。壽六十一，臘四十二。嗣法有我浄益聞。

—塔銘末書康熙己未，可知師寂於康熙十二年癸丑。

## 四五○、 敏樹禪師語録

十卷。中藏第二輯線裝第一五四册。門人道崇編，道領録。

師潼川州王氏子。廿五披剃。得法破山。

崇禎甲申，住四川百丈禪院。順治七年，住湖廣萬壽寺。順治十年癸巳，住四川太平寺。順治十一年，住貴州三昧禪院。順治十六年，住四川海龍山古龍禪院。康熙八年，住萬縣慈雲禪院。

小參、普説、茶話、開示、機緣、法語、聯芳、頌古、示偈、雜著、山居、贊、疏、書問、行實。

師於康熙壬子年（一六七二）示寂，壽七十，夏四十五。

## 四五一、 黔靈赤松領禪師語録

五卷。中藏第二輯線裝第一五五册。門人寂源録。

師籍長沙，寓蜀潼川。姓韓。生於甲戌四月廿四日。嘗入深山苦修，次參九峯靈藥和尚，後依敏樹禪師得法。序云：慕漢赤松子之爲人，遂亦仍其號。法名道領。敏公親印，破翁嫡孫；大展臨濟之祖燈，樹起宗門之法幟。……康熙丁未，住貴陽府壽世禪院。

上堂、小參、示衆、法語、拈頌、偈、雜著、詩、書問、佛事、行實。

## 四五二、 空谷道澄禪師語録

二十卷。中藏第二輯線裝第一五六册。門人德儒編。

行由—

師自述云：若論諸祖行實，山僧未嘗行虚；若論諸方嗣人，山僧自合嗣法。……山僧原宗楚籍，寄寓忠南。父楊、母汪。生年丙辰十月初九。自幼持齋念佛。……忽於衆中自嘆云：幾時歸入深山修道？衆有云：往日爲狂子，今朝發顛語。又有云：此子出得家，鐵樹也開花！又有云：此子出得家，徧地是釋迦！又有云：事怕起心，和尚原是人做的。……山僧徑抵黔地熊家寺，參禮静主悟修師求度，其年正二六。……於酆都十方堂鐵和尚處受沙彌戒。龍潭雪和尚處具圓。敏樹法嗣。

破山明：

&nbsp;&nbsp;&nbsp;&nbsp;大地如平掌 &nbsp;&nbsp;&nbsp;&nbsp;午時星斗朗 

&nbsp;&nbsp;&nbsp;&nbsp;一交跳起來&nbsp;&nbsp;&nbsp;&nbsp; 通身俱輕爽 

&nbsp;&nbsp;&nbsp;&nbsp;腥臊之氣人難聞 &nbsp;&nbsp;&nbsp;&nbsp;不識逆行過後想

敏樹相：

&nbsp;&nbsp;&nbsp;&nbsp;法藏和心藏 &nbsp;&nbsp;&nbsp;&nbsp;兩頭齊快暢 

&nbsp;&nbsp;&nbsp;&nbsp;掀翻無一字 &nbsp;&nbsp;&nbsp;&nbsp;光徧河沙放 

&nbsp;&nbsp;&nbsp;&nbsp;行藏不合古今同 &nbsp;&nbsp;&nbsp;&nbsp;天上人間無比樣

空自頌：

&nbsp;&nbsp;&nbsp;&nbsp;生成箇俗漢 &nbsp;&nbsp;&nbsp;&nbsp;無定亦無亂 

&nbsp;&nbsp;&nbsp;&nbsp;任佛任魔來 &nbsp;&nbsp;&nbsp;&nbsp;不毁也不讚 

&nbsp;&nbsp;&nbsp;&nbsp;隨世和流徧十方 &nbsp;&nbsp;&nbsp;&nbsp;心肝鐵鑄人難换

## 四五三、 浦峯長明炅禪師語録

一卷。中華藏第二輯線裝第一四八册。門人海棟編。

師諱性炅，號長明。蜀東涪陵石氏子。幼年禮極初老宿剃落。上黔中思南東山參頴秀悟和尚。康熙戊申（一六六八）示寂。
康熙丁未，師在龍山受請，住辰州天雲山浦峯禪寺。

上堂、示衆、頌古、牧牛頌、四威儀、法派、聯芳法語、示偈、雜偈、佛事、塔銘。

法系：破山—敏樹相—穎秀悟—長明炅。

## 四五四、 浦峯法柱棟禪師語録

二卷。中華藏第二輯線裝第一四八册。門人慧昇集，慧渠編，慧岱録。

師諱海棟，號法柱。姓陳。澧州石門人。廿五，禮長明炅和尚披剃。親炙三載。到龍山穎秀師翁座下圓具。

康熙辛亥，住浦峯寺。

上堂、示衆、拈古、頌古、牧牛頌、四威儀、聯芳偈、機緣、法語、示偈、雜偈、書問、佛事、法派、行狀。

## 四五五、 幻住明禪師語録

二卷。中華藏第二輯線裝第一五二册。門人清尚等編。

序：我法兄幻住大和尚者，慈雲之孫，天圓之子也。……康熙甲戌，青城法弟寱堂法秀。

順治庚子，住隣水縣仙人山觀音院。康熙甲辰，住大竹縣萬峯山太平寺。

上堂、小參、茶話、示衆、機緣、頌古、聯芳偈、詩偈。

法系：破山—敏樹相—耳毒泰—幻住明。

## 四五六、 純備德禪師語録

二卷。中華藏第二輯線裝第一五二册。門人智遠等編。

師諱廣德，字純備。古渝酆都李氏裔。

占庭序云：我慈雲老人冡孫，天圓法兄世嫡，純備德公。……康熙庚戌。

康熙丙午，住彝陵州黄陵月峽禪院。

## 四五七、 法幢遠禪師語録

一卷。中藏同上。門人通慧等編。

師諱智遠。純備德公之嗣。前有憨堂源序，末題康熙三十四年。

## 四五八、 雲山燕居申禪師語録

八卷。中藏第二輯線裝第一五七册。門人合喆等編。

師自述行實云：余乃西蜀忠南巴蔓子李氏。年十九，依大休仙法師落髮；攻講肄；次訪高原昱論師，習唯識、楞伽、相宗諸要。其後在合陽釣魚城患痢病，晝夜不寧，見學不得力，始奮志參禪。病愈後，住静忠南墊邑吊巖山。一日，聞（破山）本師自天童付囑歸川，衆迎至梁山縣太平寺，余即往參。……

師得法於破山。康熙十七年戊午（一六七八）中秋寂，壽六十九，臘五十。

## 四五九、 蓮月禪師語録

六卷。中華藏第二輯線裝第一一四册。門人性容録。

師蜀北果州岳池人。姓姜。因母早背，延僧轉經，聽「三界無安，猶如火宅」，不覺悚然。乃自讀全經。初參象崖。次參破山，得入室。
施序云：破山老人，深入天童之室，故其門下宗匠最多；而蓮月禪師，洵爲得髓之子也。

上堂、小參、拈古、頌古、機緣、法語、行實、偈、書問、像贊、佛事。

## 四六○、 玉泉蓮月正禪師語録

二卷，門人發慧録，中藏同上。

康熙十五年五月，受請住郢州當陽縣玉泉山景德禪寺，别成語録二卷。

上堂、小參、法語、拈古、偈。

## 四六一、 寂光豁禪師語録

六卷。中華藏第二輯線裝第一四四册。門人發育等編。

師果城南充人。姓楊。己未十一月廿四日子時生。年三十，投法雨禪師落髮，即戊子歲。明清戰火正濃時，師仍冒險到雙桂親近破山和尚。

師云：一晚，樹南禪師設茶，師（破山）吃藥酒，擧杯云：諸方喫茶説茶話，老僧吃酒説酒話；雖然茶酒不相侔，總要令人快處恰。

聞説剃度師去逝，師往醉佛樓辭師（破山）奔喪，破老堅留，雲幻長兄謂：不可辜負和尚德意。遂止。越數月，適己亥歲冬初朔日，師出源流拂子付囑。……（以上據師自述行實）

上堂、小參、晚參、拈古、頌古、機緣、像贊、自贊、十可行、禪銘、書問、行實、分燈、法語、示偈、牧牛、和牧牛、雜偈、雜著、山居、佛事。

前有通醉序，末書康熙壬子除夕。請啓末書康熙三年。順治庚子中秋受請，住蓬溪縣龍印山佛子禪寺。

## 四六二、 不會禪師語録

十卷。中華藏第二輯線裝第一二六册。門人性靈等編。

師四川南充楊氏子。天啓元年辛酉（一六二一）十月廿二日辰時生。值世亂，父母親緣俱喪。廿六出家。於漢上侍野詰和尚山居四年，圓具足戒。徧參諸方老宿。後依破山和尚得悟，而嗣其法。

法派：通圓行果 覺海弘昌 悟宗真了 祖印聯芳 智慧普照 正脈常光。

## 四六三、 靈隱文禪師語録

三卷。中藏第二輯線裝第一五四册。門人福度編。戊戌受請住紫竹禪院。

上堂、小參、法語、機緣、頌古、雜偈、聯芳、雜著。

師嗣破山。

## 四六四、 東山梅溪度禪師語録

十卷。中藏第二輯線裝第一五四册。門人慶緒等編。

師西蜀永川張氏子。十六，大病，發願出家而愈。遂禮東山知如師剃髮。十九參方。二十，受十戒於濶浪大師。二十一，參本師—靈隱文於滇城。侍師往新興雲集寺，臘八，即於師座下圓具。康熙戊申，受請住忠義禪院。

上堂、小參、茶話、佛事、機緣、拈古、頌古、佛祖贊、自贊、歌、書問、法語、法派、示偈、聯芳、行由。

## 四六五、 廣福山勝覺寺密印禪師語録

十二卷。中華藏第二輯線裝第一四○册。門人如暐等編。

上堂、小參、開示、法語、牧牛頌、十無語頌、機緣、勘辨、拈門代頌、頌古、山居、集詩、水居、雜偈、諸贊、真贊、疏引、塔銘。

師諱真傳，號密印。姓李。原籍四川敘州府，寓以貴筑之安順。天啓乙丑年（一六二五）六月廿八日生。出家後，得法於靈隱文和尚。

師撰靈隱老人塔銘云：「師號靈隱，諱印文。四川虁州府梁山縣王氏子。齓從本邑蘭木寺披剃。參越二十載。正續臨濟三十二世。乃破山明翁之法子，天童悟祖之嫡孫。……丁未春，坐脱於大興寺。」

