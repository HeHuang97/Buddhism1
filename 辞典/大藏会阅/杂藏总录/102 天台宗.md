# 雜 藏 凡 例

一、 閲藏知津以西土撰述及此方撰述收入雜藏；今爲尊重西土聖賢，乃將西土撰述通統收入論藏之集經部。此雜藏中，唯收此土撰述，分爲六門：一、 諸宗，二、 懺儀，三、 雜著，四、 史地，五、 彙集，六、 目録。

二、 諸宗中：小乘俱舍、成實二宗，别無著述，二論見前小論。大乘八宗：律歸律藏；三論宗，附於大論中觀之後；法相唯識諸著述，亦附於大乘論藏瑜伽部之後。密宗著述，收歸密藏。此中惟收：天台、華嚴、禪、浄，四宗。

三、 天台一宗，既弘法華，本可附於法華之後；惟天台不惟依法華，實以法華爲本經；以智論爲指南；以 槃爲扶疏；以大品爲觀法；以此諸典，組成天台教觀。而台宗古德諸著述，亦復不少，故須獨立一門耳。

四、 太虚大師云：中國最流行而又最普遍之佛法，有臺、賢、禪、浄之四派。此四派，是中國一向所持重者。自宋明以來，凡講教義者，不出天台、賢首。（全書第三十册）今於諸宗中，專明此四，尤見中國佛教之特色。

五、 賢首宗，專弘華嚴，本可附於華嚴之後；惟其教觀成立是在台宗之後，多少與台宗有關，爲便於研習二宗教觀，故列於台宗之後。

六、 太虚大師謂：「賢首宗，應稱清涼宗。以賢首而上至雲華、帝心三祖，皆習晉譯六十華嚴者；唐譯八十華嚴，至清涼國師始製疏鈔，故完成此宗者，應在清涼而不在賢首，所以宜稱爲清涼宗也。」（全書第三十册——略説賢首義）。今謂：從帝心至清涼，同是弘揚華嚴大經，應稱「華嚴宗」耳。

七、 太虚大師云：「賢首大師，以三時、十儀、六宗、五教、三觀，立一家言。而第一時、第六宗、第五教、第三觀之極旨，則集中於六相、十玄。然，三時大同嘉祥三種法輪；於第二時更分三時，亦大同天台漸初、漸中、漸後。其十儀，亦仿天台化儀四教分析開立。而六宗第一隨相法執宗所分小乘六宗，襲自慈恩。第二唯識法相宗至第六法界圓融宗，固出創見，然此亦隨所判「分始」、「空始」及終、頓、圓四教而來。故其根柢唯在於五教；而五教實爲賢首義之綱骨也。雖賢首弟子慧苑嘗駁其五教，謂小、始、終、圓係襲取天台之藏、通、别、圓，而别加頓教爲不妥當，——天台家譏五教不明斷證位次；續法作五教儀，仿天台立之，後人尤多非議——但此五教義，乃承自杜順大師五門止觀而立者；唯彼五門專在修證，非談判教。智儼大師孔目章等，始據之以高判華嚴；至賢首遂繼以完成其判教之義。三觀全出於順師之法界觀章；十玄門亦儼師記於順師者，屬在周徧含容觀中。六相圓融，則唱於儼師而和於賢首者也。但賢首於儼師所記十玄，改諸藏純雜具德門爲廣狹自在無碍門，又改唯心轉善成門爲主伴圓明具德門，於事事無碍觀亦殊有增勝之處。要之：賢首於佛果實智之境，宗依華嚴發揮者，實有足多。於明佛果利他權智之秘妙，則又當推天台宗依法華者爲擅長耳。」（全書第三十册——略説賢首義）
一、 禪宗不立文字，而文字最多：卍續藏精裝一百五十册，有關禪宗之典籍，有三十二册，即占五分之一强；中華藏第二輯，收嘉興藏及嘉興續藏共七百五十五部，禪宗語録就有二百七十餘部，占三分之一强。所謂「不立」，非「不用」也。只要不被文字轉，則又何妨「遮遮眼」？

八、 卍續藏諸宗部中，禪宗分爲：禪宗著述部，禪宗語録通集部，禪宗語録别集部。燈録等，入史傳部。念生長者藏經目録中，宗門類，分爲：宗論、述古、彙録、别録、軼聞，五部；史地類中，有燈録部，統收禪宗諸燈録。如此分類，詳盡顯明。惟若依此分類閲之，或起重繁之感（以五燈諸録内容多同故）。兹先閲付法藏傳、景德傳燈録、續傳燈録、指月録、古尊宿語録等，明白禪宗之大概之後，次閲初祖以下諸書，以法系分類：初祖至六祖及六祖旁出爲一段；六祖下至五宗爲一段；然後及於五宗。

九、 五宗諸書，以文字多寡爲次序：潙仰宗，仰山以後，並未見録，故爲第一；法眼宗，雖是最後成立，但其著書最少，故列第二；雲門宗之著書，比法眼多，比洞、濟二宗少，故爲第三；曹洞之盛，不及臨濟，故爲第四；臨濟一宗，門葉最盛，典籍最多，故爲第五。

十、 五宗諸書，既以法系爲次序，故先列法系表，以提其綱。法系不詳者，排在後面。

十一、 以法系爲次第，係筆者自己閲讀宗門典籍的方法，惟查對頗感困難，雖已盡心力，但不能無誤，以古德稱謂，多用所住之寺院名或山名、地方名，名多同故，易致錯認；且古德法諱，其相同者亦復不少，如慧方有三位，慧忠亦有三，慧遠有四位，之類。又，諸燈録中有後續者，若全依法系閲讀，亦有不便之處，以後續作者未必與前者同系，如五燈會元作者大川普濟是出於臨濟大慧杲之法系，而作五燈會元續略者却是洞下法裔，之類。爲此，特另編分類目録，以便查檢。

十二、 分類目録，分爲：宗論、述古、彙録、軼聞、清規、雜著、燈録、别録八類。題下註明出處，如：「大48」，大即大正藏，48即第四十八册；「卍119」卍即卍續藏，119即第一一九册；「中二95」，中即中華大藏經，二即第二輯，95即線裝第九十五册（中藏筆者僅有線裝本。精裝是線裝二册爲一册）；括弧内之數目字是頁之起止；餘例知。

十三、 别録三百七十六部中，中華藏就有二百七十部，其中，有二百三十九部，爲卍續藏所無，多數屬於明末清初諸禪德之語録。

十四、 本書雖以法系爲次序，然亦有不屬於該系而以他種因緣附列者，如「北山録」列在「鐔津文集」之後，北山録作者神清，與契嵩之法系毫無關係，惟契嵩之傳法正宗論，即爲對神清而發；正宗記亦有評北山書，若不讀北山録，則不知其文之所指，故將北山録附於明教嵩諸著之後。又如潤光澤澡雪集與象林無關，但以潤光之剃度弟子洗心水嗣象林，而澡雪集又是洗心水所編，以潤光是洗心之剃度師因緣，故將之排在象林之後、照水之前也。餘例此可知。

十五、 本書不但摘録正面之文，有時亦録反面文章，如明末之天王天皇争；「紛争，在法門爲不幸，而在考史者視之，則可見法門之盛。嘉（靖）隆（慶）以前，法門寂，求紛争而不得。」（陳援菴語）爲引發學者研習之興趣，時亦節録一二：然亦爲申正義而引用，若但明争，則無益而有損矣。如道悟實唯一人，後人據僞碑妄説爲二，讀者致疑，故一再辯之，以除其疑也。又如北山録與明教嵩，則是禪教之争。

十六、 浄土法門，三根普被，利鈍兼收；「上上根，不能踰其閫；下下根，亦能臻其域。」（印光大師語）。「九界衆生離此法，上不能圓成佛道；十方諸佛捨此法，下不能普利羣生。」（同上）所謂「往聖前賢，人人趨向；千經萬論，處處指歸。」（省庵大師語）以故，此宗典籍，亦必「充棟」。惟其經及經疏已入經藏；今此但收古德所著浄宗諸書已入藏者。若近代諸德著述未入藏者，不克一一編入。惟印光大師文鈔，爲浄業學人所必讀，今略録數段，以爲浄宗典籍之殿。

十七、 浄宗典籍，依作者年代爲次序；浄土懺儀及往生傳等亦然。

十八、 懺儀中：華嚴、圓覺、法華、大悲、浄土等懺儀，皆已編入華嚴、天台、密藏、浄土諸宗中；今此統收不屬各宗之懺儀，如梁皇、水懺、水陸等。

十九、 雜著者：前後諸部不收，故另爲一類；如寒山詩、莊子、道經、周易禪解等書，統歸雜著。

二十、 史地中，分爲：教史、彙傳、地理、感應，四類。

二十一、 彙集中，分爲：法彙、專集、護教、音義、古逸、疑似、外教，七類。法彙，如：經律異相、法苑珠林、三藏法數等。專集，如：雲棲法彙、紫柏老人集等。護教，收弘明集、破邪論、護法論等。音義，收一切經音義、翻譯名義集等。古逸，統收大正藏第八十五册中之古逸部：經論諸疏殘本，除華嚴疏殘本已收入華嚴部以外，統皆歸此。疑似，出大正藏第八十五册，及卍續藏中。受生經、血盆經、天公經等，皆非佛説，却收入大藏經中，殊可「疑」也；而又冠以「佛説」二字，則有像「似」之處；又，諸僞經中，往往抄佛正説之經，或片段，或幾句，亦有點「似」；故名「疑似」。外教者：化胡經、金七十論等，明知它不是佛書。

二十二、 目録部，即：衆經目録、開元釋教録等。

諸 宗 部

# 一、 天台宗

## 一、 天台八教大意

一卷。大藏第四十六册（七六九—七七三）。隋·天台沙門灌頂撰。

前佛後佛，自行化他，究其旨歸，咸宗一妙——佛之知見。但機緣差品，應物現形；爲實施權，故分乎八：頓、漸、秘密、不定，化之儀式，譬如藥方；藏、通、别、圓，所化之法，譬如藥味。

## 二、 天台四教儀

一卷。大藏第四十六册（七七三—七八○）。宋·高麗沙門諦觀録。

知津云：本宗八教大意，而詳於名相，略於前三教之十乘。

> 〔案〕 四教儀原有上下二卷，下卷乃明諸家判教，孤山法師認爲可略，故後不傳；今此乃上卷耳，故文末云：「自從此下，略明諸家判教儀式」也。上卷正明天台四教，爲初學之入門書，故獨流傳。

註疏五種

### ① 〔四教儀集解〕 

三卷。卍續藏第一○二册（一—七○）。宋·永嘉沙門從義撰。

### ② 〔天台四教儀備釋〕 

二卷。卍續同上（七一—一○三）。元·苕谿沙門元粹述。

### ③ 〔四教儀集註〕 

十卷。中華藏第二輯線裝第三十册。元·南天竺寺沙門蒙潤集。

卍續藏第一○二册（一○四—一一二），科文一卷。集註則會入輔弘記，故不别行。

序：天台四教儀者，實教門之要道也。自昔至今，註釋者衆，或略而不備，或博而太繁，矧又節去正文，但標初後，苟非精誦者，莫之能閲也。今集諸部之文，註於其下，將無便於披覽者歟？其間一二，與諸家有同異者，蓋述所聞於先德，非任胸臆也。……

### ④〔四教儀集註節義〕 

一卷。卍續藏第一○二册（一一三—一二二）。清·天台沙門靈耀節。

### ⑤〔四教儀註彙補輔宏記〕 

二十卷。卍續藏第一○二册（一二三—四二四）。清·比丘性權彙補，諦閑大師編科。

## 三、 教觀綱宗

一卷。大藏第四十六册（九三六），卍續藏第一○一册（四七九—四八四）。明·蕅益沙門智旭述。

原名「一代時教權實綱要圖」，長幅難看；今添四教各十乘觀，改作書册。

通别五時論、化儀四教説、化法四教説。

附：轉、接、同、會、借説。

註釋四種

### ① 〔教觀綱宗釋義〕 

一卷。卍續藏第一○一册（四八五—四九二）。明·蕅益沙門智旭自作釋。

### ② 〔教觀綱宗釋義記〕 

三卷。木刻本，不出刻處。清·南嶽祝聖寺沙門，釋默庵記。

會釋義入綱宗，如記釋之。

### ③ 〔教觀綱宗講録〕 

一卷。民國·諦閑大師講。諦閑大師遺集第七册。

### ④ 〔教觀綱宗科釋〕 

民國·静修法師釋。弘化社版。一册。

——以上教觀綱宗註釋竟。

關于天台教觀，太虚大師全書第三十册中，有：

「教觀詮要」：

大師於民前二年，在廣州作。兹録其「緒言」如下：

教爲佛聖被下之言，觀爲賢凡上達之行；觀非教則行無所明而常殆，教非觀則言失其實而常罔，猶夫學而思，思而學，相藉而不相離也。抑教固啓心之靈鑰，而觀實入理之正軌。故佛祖説：法必就衆生之執著，隨衆生之根器，反覆詰破，輾轉開示，使先悟本心自性乃授以觀法，使一門深入，諦證無虚。然則教觀之義，可以稍知矣。

夫藥所以治病，衣所以適身；身有修短之别，衣安得而無修短！病有萬千之異，藥安得而不萬千！浸假以藥而藥北俱盧洲無病之人民，以衣而衣無色界天無身之衆生，其有不視爲狂者乎？浸假以一藥而欲醫衆病，以一衣而欲適衆體，不分甘苦寒熱，不辨小大高低，其有不目爲愚者乎！佛之説法亦若是則已矣！苟無衆生之機感，佛本無法可説，而衆生之機感不一，佛之説法又烏得而一哉！是所以四十九年，三百餘會，年年有異，會會不同。設有人焉，不解其因病施藥隨機説法之意，試繙一大藏經論盡閲之，鮮有不疑佛説之自相矛盾者。古代諸大師研究佛法而有心得者，有鑑於是，乃判其種類，别其旨趣，淺之深之，三之五之。且爲佛辨白之曰：佛之説法，蓋有權巧方便耳。此佛不可不有古德爲之辨白，而古德亦不得不藉之以發表一己之心德，布施有情而報佛恩也。

但古代判教諸大師，其受禀不同，其識見不同，其悟理不同，其所際之時代，所化之人根，種種不同，故其判之也，亦各有所出入而莫或盡同者。然求其精當純全者，宜無如五時八教。蓋天台大師所判定者，故緇流多呼之爲天台教云。

次明八教。後結論。

次有：

「天台四教義與中國佛學」：

大師於一九四二年，在漢藏教理院講。

中國最流行而又最普遍之佛法，有臺、賢、禪、浄四派。自宋明以來，凡講教義者，不離天台、賢首；此二，是中國佛教之特色；應當好好研究而發揚光大。云云。

——台宗入門書閲竟。次依年代之次序，閲讀歷代諸著述——

## 四、 法華經安樂行義

一卷。大藏第四十六册（六九七—七○二）。陳·南嶽思大禪師撰。

一切新學菩薩，欲求大乘，超過一切諸菩薩，疾成佛道，須持戒、忍辱、精進、勤修禪定，專心勤修法華三昧，觀一切衆生皆如佛想。偈云：

&nbsp;&nbsp;&nbsp;&nbsp;菩薩學法華 &nbsp;&nbsp;&nbsp;&nbsp;具足二種行

&nbsp;&nbsp;&nbsp;&nbsp;一者無相行 &nbsp;&nbsp;&nbsp;&nbsp;二者有相行 

&nbsp;&nbsp;&nbsp;&nbsp;無相四安樂&nbsp;&nbsp;&nbsp;&nbsp;甚深妙禪定 

&nbsp;&nbsp;&nbsp;&nbsp;觀察六情根 &nbsp;&nbsp;&nbsp;&nbsp;諸法本來浄 

&nbsp;&nbsp;&nbsp;&nbsp;衆生性無垢 &nbsp;&nbsp;&nbsp;&nbsp;無本亦無浄

&nbsp;&nbsp;&nbsp;&nbsp;不修對治行 &nbsp;&nbsp;&nbsp;&nbsp;自然超衆聖 

&nbsp;&nbsp;&nbsp;&nbsp;無師自然覺 &nbsp;&nbsp;&nbsp;&nbsp;不由次第行

釋曰：無相行者，一切諸法中，心相寂滅，畢竟不生，行住坐卧，飲食語言，一切威儀，心常定故。諸餘禪定，三界次第，從欲界地、未到地、初禪地、乃至非非想處地，有十一種差别不同，有法無法二道爲别，是阿毘曇雜心聖行；若安樂行中深妙禪定，即不如此，不依止欲界，不住色無色界行，如是禪定，是菩薩徧行，畢竟無心想故，名無相行。

有相行者：如勸發品中，專念法華文字，精進不卧，如救頭然。若行成就，即見普賢等，得三陀羅尼。若顧身命，貪四事供養，不能勤修，經刼不得。

## 五、 大乘止觀法門

四卷。大藏第四十六册（六四一—六四四）。陳·南嶽思大禪師曲授心要。

先總示大乘止觀。次廣作五番建立：

- 第一、 明止觀依止，又三：㈠ 明何所依止，謂自性清浄心；㈡ 明何故依止，以此心是一切法根本故；㈢ 明以何依止，先明以意識依止此心，修行止觀，次破小乘人執，後破大乘人執。
- 第二、 明止觀境界，謂三自性法，各論清浄染濁。
- 第三、 明止觀體狀，先就染濁三性以明，次就清浄三性以明——正是修行方法。
- 第四、 明止觀斷得，謂約三性修止觀，各明所除障、所得益也。
- 第五、 明止觀作用，謂證體起用也。

後更示：禮佛止觀，食時止觀，大小便利時止觀。

註釋三種

### ① 〔大乘止觀法門圓宗記〕 

五卷。卍續藏第九十八册（三五四—四三六）。宋·東掖白蓮沙門了然述。

### ② 〔大乘止觀法門釋要〕 

四卷。卍續同上（四三七—四八二）。明·古吴蕅益沙門智旭述。

### ③ 〔大乘止觀述記〕 

民國·諦閑大師講，江妙煦等記。諦閑大師遺集第五、第六册。

## 六、 諸法無諍三昧法門

二卷。大藏第四十六册（六二七—六四○）。陳·南嶽思大禪師撰。

先總明：欲學一切佛法，先持浄戒，勤修禪定，乃能得之。無量佛法功德，一切皆從禪生。次問答釋疑。後具明四念處，各各具足一切佛法。

## 七、 隨自意三昧

一卷。卍續藏第九十八册（三四四—三五三）。陳·南嶽大師撰。

文有六品：行威儀品第一 住威儀品第二 坐威儀品第三 眼威儀品第四 食威儀中具足一切諸上味品第五 語威儀品第六

大師依「首楞嚴定」以闡明非行非坐三昧之真義。初發心菩薩，修六波羅密，必依禪定爲根本；以觀行住坐卧食語等行儀工夫爲主旨。

## 八、 南嶽思大禪師立誓願文

一卷。大藏第四十六册（七八六—七九二）。

慧思大師，河南汝寧李氏子。生於北魏宣武延昌四年（梁武天監十四年—五一五）十一月十一日。幼而好學。心愛法華，借本入塚，對經涕泣，夢普賢菩薩摩頂而去，昔未識文，今自然解，所摩頂上，隱起肉髻。年十五出家，慧文大師授以心觀之訣，豁然大悟，得法華三昧。是後，聞經不疑。乃結菴大蘇山。時齊運將傾，思避其難，遂卓錫南嶽。靈瑞重沓，有諸天童以爲侍衞。將順世，大集門人，説法，苦切訶責，乃曰：若有十八人，不惜身命，修法華懺者，吾當供給；若無，吾當遠去。竟無答者。即端坐，言「佛來迎」而化。時，陳·大建九年（五七七）六月二十二日。壽六十三。

