## 一八三、 大慧普覺禪師語録

三十卷。武庫一卷。大藏第四十七册（八一一—九五七）。宋·藴聞等編。

住徑山能仁禪院語録四卷（卷一—四） 住育王廣利禪寺語録一卷（卷五） 住徑山語録卷第六（塔銘附）。

師諱宗杲。宣州寧國人。姓奚氏。十七離俗。不欲居鄉里，從經論師，即出行四方。始從曹洞諸老宿遊，既得其説，歎曰：是果佛祖意耶？去之。謁湛堂準，準識師眉睫間，久謂之曰：子談説皆通暢，特未可以敵生死。吾今疾革，他日見川勤，當能辦子事。勤即圜悟師也。湛堂逝，師謁丞相張公無盡，求準塔銘，無盡門庭高於天下，士亦小許可見，師一言而契，即下榻，朝夕與語，名其菴曰「妙喜」，字之曰「曇晦」，且謂子必見圜悟師，吾助子往。於天寧見勤，一日陞堂，師豁然神悟，以語勤，勤曰：「未也，子雖有得矣，而大法故未明。」又一日，勤擧演和尚有句無句，師於言下得大安樂法。……師於隆興元年（一一六三）八月十日示寂於徑山明月堂，壽七十五，夏五十八。

住江西雲門菴語録卷第七 住福州洋嶼菴語録卷第八 雲居首座寮語録卷第九

語録卷第十 頌古。

偈頌卷第十一 讚佛祖卷第十二 普説卷第十三至十八 法語卷第十九至二十四 書卷第二十五至三十

## 一八四、 大慧普覺禪師宗門武庫

一卷。大藏同上（九四三—九五七），卍續一四二（四六○—四七五）。參學道謙編。

大慧於古德語要中，擧示其機鋒嚴峻者，以己所見而提唱之，凡百十四條。

名武庫者，乃紹興十年春，信無言等，聞師語古道今，聚而成編，福清真兄，戲以杜預傳中「武庫」二字爲名。及庚午，師偶見是集，曰：「其間亦有是我説話，何得名爲武庫？」以是知武庫之名實非師意。（大慧年譜癸酉條）

## 一八五、 禪宗雜毒海

二卷。卍續藏第一二一册（二四—五一）。參學法宏、道謙編。

内題大慧普覺禪師語録。前有祖慶書序，後有祖慶跋。

## 一八六、 大慧普覺禪師年譜

一卷。中華藏第二輯線裝第四册（語録三十卷，武庫一卷，亦在此册。）宋·祖詠集。張掄序，宗演跋。

## 一八七、 正法眼藏

六卷。卍續第一一八册（一—七八）。宋·徑山大慧宗杲禪師集并著語。

沙門圓澄序曰：我大慧老人，承悲願力，運無畏心，決擇五家，提挈最正者，凡百餘人，裒以成帙，目曰「正法眼藏」。是書也，如懸白澤裘，精妖喪魄；秉金剛劍，魔外潛踪。四七古錐宗眼，二三老漢家珍，不涉程途，一覽具足；知爲後學指南，無加此矣！

卷初著語云：予因罪居衡陽，杜門循省外，無所用心。間有衲子請益，不得已，與之酬酢；禪者沖密、慧然，隨手抄録；日月浸久，成一巨軸。沖密等持來，乞名其題，欲昭示後，使佛祖正法眼不滅，予因目之曰：正法眼藏。即以琅琊爲篇首，故無尊宿前後次序、宗派殊異之分，但取徹向上巴鼻，堪與人解黏去縛，具正眼而已。

東林道顔禪師，古尊宿語録卷四十七：東林和尚雲門菴主頌古，一卷。宋·卍菴道顔説，悟本録。

感山曉瑩禪師，著有「羅湖野録」、「雲卧紀譚」。

## 一八八、 羅湖野録

二卷。卍續藏第一四二册（四八一—五○二）。宋·江西沙門曉瑩集。

愚以倦遊，歸憩羅湖之上，杜門却掃，不與世接；因追繹疇昔出處叢林，其所聞見前言往行，不爲不多，或得於尊宿提唱，朋友談説；或得於斷碑殘碣，蠹簡陳編。歲月浸久，慮其湮墜，故不復料揀銓次，但以所得先後，會粹成編，命曰「羅湖野録」。……紹興乙亥（一一五五）曉瑩序。

趙清獻公、西余浄端、空室道人、黄魯直、蹣菴成、玉泉皓、忠道者、資福善、羅漢小南、大覺、富鄭公、圓照本、明教嵩、性空菴主、潙山小秀、護國元、靈源清、復首座、芭蕉泉、五祖演、天寧則、廣道者、龍牙才、西蜀表自、世奇首座、東明遷、薦福本、黄龍震、上方岳、徐龍圖、寂音洪、報本元、祐上座、佛眼遠、何山辯、淳藏主、潘興嗣、妙喜、雲居舜、甘露圓、投子聰、佛慧泉、湛堂準、惟正然、蘇子由、大潙智、佛眼、廣慧連、華藏民、空首座、智度覺、禾山方、楊大年、龍翔肱、黄龍菴主、璣道者、三祖會、天童覺、西蜀顯、吴偉明、虎丘隆、靈源、吴恂、潛菴元、明州智朋、寶峰、死心、顯首座、佛鑑、啓霞宏、馮濟川、闡提照、薦福本、清素侍者、佛眼遠、仰山偉、端和尚、無盡居士、死心、程待制、定慧信、蔣頴叔、谷隱顯、雲蓋智、教忠光、和菴主、百丈珍、慧日雅、靈巖安、羅湖野録跋（妙總）。

## 一八九、 雲卧記譚

二卷。卍續藏第一四八册（一—二六）。宋·感山沙門曉瑩録。

富弼頌書、秀紫芝文、東山吉、仁宗問大覺、黄龍頌三關、周茂叔青松社、禪公頌古、齊己粥疏、查道僧堂記、佛心才、無盡送羽士、明大禪持鉢、修演入定、鼓山刊録、囘石頭録敘、道潛參寥子，自雲厨堂記、大慧寓韓駒齊、慈雲陳詞、羅漢系南、飯僧嚫金、泉入黄龍室、雪竇持、龍牙從密、英鐵觜、西湖清淳、汪澡會諸山、嚴陽尊者、大慧雲峰後身、程闢招老南、劉公觀音石像、浄遜燒虱法語、喻彌陀、温公修造、莫將謁南堂、妙應風鑑、李覯恭伯、修仰書記、訥叔至東林、果公示欺客、真浄行寶蓮、徑山本首座、才蘇嚕、宣首座、圓悟書王梵志頌、楚安方、舟峰慶老、御註圓覺經、海會守從、楊麟出家、圓鑑遠公、寂音獲遣。

尼慧光説法、孝宗原道辨、隆慶閑、泉大道頌、大悲閑長老、佛印謁王荊公、老華嚴出世、無際掃塔、惟正禪師、南老答鄒長者、嚴朝康頌古、文殊道、饒節從釋氏、且公頌古、蘇軾讚泗州、信園頭能詩、皓布裩塔銘、尼真如參道、保寧璣道者、馮氏讚大慧、岳林寺重建、簡上座、尊宿漁歌、大慧再訪無盡、謙問張浚、端故事、辯粗、大覺乞歸山、蘇轍謁佛印、雪堂行、達磨讚、蘇轍左遷、陳堯佐誌墓、報本元嗣書、野軒詩頌、徐禧問靈源、無盡微詰、永道抗辯、伊蒲塞、達觀性辯、蘇軾衲衣、無著道閑、佛慧北邙行、政書記詩、雲卧長書。

—作者初居雲卧，山頂高寒，非老者所宜，時病，乃徙居曲江之感山。身閒無事，遇賓朋過訪，無可藉口，則以疇昔所見所聞公卿宿衲遺言逸跡，擧而資乎物外談笑之樂，記成此書。

師之氏族不詳。字仲温。歷參諸方，頓明大事，嗣法於大慧杲禪師。晚年歸隱江西羅湖畔，杜門不與世接。南宋紹興二十五年（一一五五）十月，撰「羅湖野録」、「雲卧紀談」。年壽並缺。

羅湖野録與雲卧紀談，皆筆記體；雖綺麗不及林間録，而徵實過之，南宋以來，修僧史者，鮮不利用其書也。

紹興十一年（一一四一），秦檜將議和，罷韓世忠等軍，下岳飛於獄。時大慧正主徑山，建千僧閣成，徒衆二千，侍郎張九成恒與往來。檜恐其議己，謫九成南安軍（屬江西省），宗杲編置衡州（湖南省）；二十年，移梅州（廣東省）。二十五年十月，檜卒；十二月，復九成等官，宗杲亦聽令自便。杲於二十六年正月離梅州，二十八年復住徑山，隆興元年（一一六三）寂。計在衡十年，在梅六年；患難相隨者甚衆，瑩即其中之一人。今紀談末附有與遯菴宗演書，力正祖詠撰大慧年譜之失；故宗演重訂大慧年譜多據之，亦以其從大慧久，見聞較切也。

是書前有紹興二十五年自敘，云：「歸憩羅湖時作，故曰羅湖野録。」末有紹興三十年，無著道人妙總跋。妙總，尼也，與瑩同學，至契。跋云：

> 妙總窮居村落，不聞叢林勝事久矣。比者江西瑩仲温遠自雙徑來訪山舍，娓娓談前言往行，殊慰此懷。徐探囊得羅湖野録一編，所載皆命世宗師與賢士大夫言行之粹美，詳覽熟思，不忍釋手，亦足見仲温爲道爲學之要，其抄心賢於人遠矣，當與天下好事者共之。

妙總爲丞相蘇頌孫女，與瑩均見大慧年譜紹興八年條，嘉泰普燈録十八及五燈會元二十有傳。晚住平江資壽，開堂説法，道譽甚著。其語録有「茫茫宇宙人無數，幾個男兒是丈夫」之句，慨當時國勢之不振也。

佛祖通載卅一言妙總卒於乾道六年（一一七○），年七十六。果爾，則紹興三十年爲瑩跋羅湖野録時，年六十六矣，二人蓋老同學也。（以上史籍概論）

悟明禪師，號晦翁，福州人。鼓山木菴安永法嗣。住泉州崇福寺，杭州浄慈寺。纂修聯燈會要：

## 一九○、 聯燈會要

目録一卷，燈要三十卷。卍續藏一三六册（二○八—四七五）。宋·崇福沙門悟明集。

余淳熙癸卯，坐夏永嘉之中川，因閲傳燈、廣燈、前輩、當代諸大老録，採摭其具撤向上巴鼻，可以開鑿人天眼目者，六百餘家，提唱機緣，問答語句，拈提古今，得其要妙者，各逐本人章次收録，離爲三十卷，命曰「聯燈會要」。唯臨濟、雲門二宗，自汾陽昭、雪竇顯而下，罕得其録，今所編者，十之二三。續燈所載，似無取焉。宋·淳熙十年（一一八三）。（序）

七佛、西天二十八祖、東土六祖、四祖旁出、五祖旁出、六祖法嗣十五人、南嶽下，至第十八世、青原下，至十五世（以上至卷二十九）。

〔卷三十〕 心王銘、誌公十二時歌、十四科、信心銘、證道歌、參同契、草菴歌、息心銘、趙州十二時歌、羅漢琛和尚明道頌、同安十玄談、法眼唯心頌、澄觀國師答皇太子心要、普安和尚頌。

寶曇禪師，亦名少曇，號少雲。四川許氏子。參大慧杲，嗣其法。住延壽禪院。時稱橘洲老人。撰「大光明藏」。

## 一九一、 大光明藏

三卷。卍續藏第一三七册（三八五—四五四）。宋·沙門寶曇述。

七佛，西竺二十八祖，震旦祖師，南嶽下，至風穴延沼。青原下，至洞山、雪峯。又、臨濟：汾陽善昭至大慧宗杲。

發明佛祖事業，概擧則有二十四門：一明門户家世，二明付授委託，三明祖父氣分，四明囦辯廣略，五明明修竊發，六明超宗軼量，七明全機正用，八明朋友箴規，九明妙叶敲唱，十明格物副機，十一明毫釐間隔，十二明露智絶待。又共十二者：識鑑先導，擿伏全器，望氣求嗣，安禍就難，摧邪救弊，外氣感通，固護密因，年譜先後，妙悟遲速，風土休戚，規正師法，温養應化。今諸方拈提代别者，特其妙叶敲唱一門，餘門則缺。……咸淳改元，四明比丘紹明書于鳳山陳寺。

佛照德光禪師，古尊宿語録卷四十八，有：佛照禪師奏對録，一卷。

## 一九二、 雲居率菴梵琮禪師語録

一卷。卍續藏第一二一册（五五—六四）了見等編。

延勝禪院、真如禪院語録，東湖巷居語，頌古，佛祖贊，歌偈。

寒山拾得：

&nbsp;&nbsp;&nbsp;&nbsp;寒拾相逢便拍肩 &nbsp;&nbsp;&nbsp;&nbsp;雙收雙放笑掀天 

&nbsp;&nbsp;&nbsp;&nbsp;古今一片閑田地 &nbsp;&nbsp;&nbsp;&nbsp;露出尋常苕菷邊

布袋：

&nbsp;&nbsp;&nbsp;&nbsp;眼冷千江月 &nbsp;&nbsp;&nbsp;&nbsp;眉横萬疊山 

&nbsp;&nbsp;&nbsp;&nbsp;杖頭挑布袋 &nbsp;&nbsp;&nbsp;&nbsp;信脚到人間

羅漢菜：

&nbsp;&nbsp;&nbsp;&nbsp;根塵脱落超諸有 &nbsp;&nbsp;&nbsp;&nbsp;豈與尋常種草同 

&nbsp;&nbsp;&nbsp;&nbsp;塞斷衲僧三寸舌 &nbsp;&nbsp;&nbsp;&nbsp;横身鉢裏展神通

## 一九三、 北磵居簡禪師語録（内題北磵和尚語録）

一卷。卍續藏第一二一册（六四—八四）。大觀編。

般若院、光孝、觀音、大覺、圓覺、彰教、顯慶、崇明、慧日等寺萬歲院、光孝寺語録。

小參、秉拂、告香普説、法語、頌古、偈頌、贊、小佛事、佛事。

師名居簡，字敬叟。蜀之潼川王氏子。以其寓杭州浄慈之北磵日久，故人皆稱其爲北磵云。嗣育王德光。

## 一九四、 物初大觀禪師語録（内題物初和尚語録）

一卷。卍續藏第一二一册（八五—一○○）。門人德溥等編。

拾得收菜滓：

一機不副 截斷千差 瓶瀉妙答 綴齒粘牙 何如在國清寺裏 偷佛飯食菜滓

人我擔：

&nbsp;&nbsp;&nbsp;&nbsp;分人分我謾多端 &nbsp;&nbsp;&nbsp;&nbsp;一串黄金鎖骨寒 

&nbsp;&nbsp;&nbsp;&nbsp;善賈何曾停死貨 &nbsp;&nbsp;&nbsp;&nbsp;明明擔出與人看

性空：

&nbsp;&nbsp;&nbsp;&nbsp;萬有俱該等太虚 &nbsp;&nbsp;&nbsp;&nbsp;更須拈却趙州無 

&nbsp;&nbsp;&nbsp;&nbsp;如今若欲知端的 &nbsp;&nbsp;&nbsp;&nbsp;舜若新添頷下鬚

大觀下，晦機元熙，無録。

## 一九五、 勅修百丈清規

八卷。卍續藏第一一一册（二三六—二八九）。元·沙門德輝重編。

師諱德輝，號東海。元代人。晦機元熙法嗣。住後百丈山。元·元統三年（一三三五）秋，奉順帝詔，編此清規，笑隱大訢爲之校正。

法系：大慧宗杲—拙菴德光—北磵居簡—物初大觀—晦機元熙——東海德輝
																								  └—笑隱大訢。

祝釐章第一 故恩章第二 報本章第三 尊祖章第四 住持章第五 兩序章第六 大衆章第七 節臘章第八 法器章第九

註釋一種

### ① 〔百丈清規證義記〕 

十卷。卍續同上（二九○—四三七）。清·沙門儀潤註。

師諱儀潤，號源洪。住苕上龍真寂寺。清·道光三年（一八二三）著。餘不詳。

此書，蕅益大師評云：「百丈清規，久失（百丈）懷海禪師本意，並是元朝流俗僧官住持杜撰增飾，文理不通。今人有奉行者，皆因未諳律學故也。」（重治毘尼事義集要卷十五、第十二頁。）又云：「百丈清規，元朝世諦住持穿鑿，尤爲可恥！」（沙彌十戒威儀録要）

## 一九六、 笑隱大訢禪師語録

四卷。卍續藏第一二一册（一○一—一二七）。門人廷俊等編。

烏囘、報國、中天竺、集慶等寺語録，真贊、偈頌、序、題跋。

華嚴設教，由悲、智、行、願，而至無相、無作、無願，入于一真法界；迨至末卷，復繫以普賢十種弘願；蓋結集者示人以進修不輟，猶天四時循環無終，使民事因之，以春作而冬藏，歲功既成而復興春作也。（題行願品）

佛照下，有浙翁如琰，未見録。琰之法嗣，有録者，五位：大川、偃溪、淮海、介石、晦巖。

大川普濟禪師，語録一卷。又撰「五燈會元」二十卷。此書，取：道原之景德傳燈録，李遵勗之天聖廣燈録，惟白之建中靖國續燈録，悟明之聯燈會要，正受之嘉泰普燈録；撮其要旨，彙爲一書，故名五燈會元。删薙冗雜，頗爲簡要。其考論宗系，亦最詳明。詳述於後。

## 一九七、 大川普濟禪師語録

一卷。卍續藏第一二一册（一五六—一七三）。門人元愷編。

師名普濟，大川，其自號。四明奉化六詔張氏子。父友崇，母俞氏。有善操。平居，飯水雲，施芒履。常願得佳子，業儒持家外，又願得學佛而出家者，則善可以及其族。果生三子，師其季也。年十九，依香林院文憲師薙染受具。先學律，次習教。一日，幡然曰：持犯束身，義學支離，何能超生死乎？乃捨教而入禪。參淛翁，明大事……寶祐元年（一二五三）寂，壽七十五，弟子七十餘人。

## 一九八、 五燈會元

目録二卷。卍續藏第一三七册（四五五—四八二）。會元二十卷，卍續藏第一三八册（一—四一六）。宋·沙門普濟集。

五燈者：

- 一 〔景德傳燈録〕 法眼宗道原撰。
- 二 〔天聖廣燈録〕 臨濟宗李遵勗撰。天聖（一○二三—一○三一）距景德（一○○四—一○○七）不遠，各宗世次，增加無幾，惟於景德録章次，略有更易，人數及句語，略有擴充，故不名續而名廣。
- 三 〔建中靖國續燈録〕 雲門宗惟白撰。建中（一一○一）距景德近百年，其書志在續道原書，故名續燈録。
- 四 〔聯燈會要〕 南宋·淳熙十年（一一八三），臨濟宗悟明撰。距建中靖國約八十年，其書志在合北宋三燈爲一書，而續其所未備，故曰聯燈會要。
- 五 〔嘉泰普燈録〕 雲門宗正受撰。嘉泰（一二○一—一二○四）距建中靖國約百年，距淳熙不過二十年，然此書實未見聯燈。因天聖、建中二録不載師尼及王臣，故特補之，曰：「燈之明不擇物而照，何獨收比丘而遺帝王公卿師尼道俗耶！」惜其照之不普，故著書名普。

右五燈，各三十卷。中多重複，普濟删繁就簡，合五燈爲一，故名曰會元。

自景德録頒行後，不滿二十年，而李遵勗即廣之；不滿三十年，而王隨復删之爲玉英集十五卷。據袁本晁志：「隨以傳燈録繁冗難觀，删爲此録。景祐甲戌（一○三四）上之，詔書奬答。」有致堂胡氏序，見斐然集十九，名傳燈玉英節録序；又見通考經籍考。陳氏解題於「雪峯廣録」條下，謂：「隨與楊大年，皆號參禪有得者。」是燈録之編，不能盡如人意。今觀廣燈録與玉英集，均未見能勝景德録，則改編亦殊不易也。

然五燈總一百五十卷，疊床架屋，誠有歸併删除之必要。

會元由一百五十卷，縮爲二十卷，表面似減去原書七分之六，而内容實減原書二分之一耳。會元卷厚，清藏改方册爲梵莢，析爲六十卷，其原卷之厚可知也。

五燈向以南嶽、青原分敘，以下不復分宗。世次既多，支派繁衍，大宗難於統攝，自應分立小宗，以爲之樞杻，庶閲者沿流溯源，易得要領。普燈録於南嶽、青原之下，復注小宗，較爲明晰。然每於一卷之内，南嶽、青原間出，轉覺迷離。會元後普燈約五十年，各卷宗派分明，其法更爲進步，故内學外學，均喜其方便；元、明以來，士大夫之好譚禪悦者，遂無不家有其書矣。自五燈會元出，而五燈遂少流通。

五燈會元總目：

- 〔卷一〕 七佛至東土六祖。
- 〔卷二〕 四、五、六祖法嗣及應化聖賢。
- 〔卷三、四〕 南嶽讓至五世。
- 〔卷五、六〕 青原思至七世及未詳法嗣。
- 〔卷七、八〕 青原下二世至九世。
- 〔卷九〕 南嶽下二世至八世—潙仰宗。
- 〔卷十〕 青原下八世至十二世—法眼宗。
- 〔卷十一、十二〕 南嶽下四世至十五世—臨濟宗。
- 〔卷十三、十四〕 青原下四世至十五世—曹洞宗。
- 〔卷十五、十六〕 青原下六世至十六世—雲門宗。
- 〔卷十七、十八〕 南嶽下十一世至十七世—黄龍派。
- 〔卷十九、二十〕 南嶽下十一世至十七世—楊岐派。

最可異者：法眼宗成立最遲，應列雲門之後，今乃列臨濟之前，頗爲世所譏議。試解釋之：蓋以法眼先絶，止於青原十二世，不溯其始，而計其末，應列在臨濟之前。清初、洞下永覺元賢撰繼燈録凡例，則以此爲抨擊會元口實矣。曰：「五宗次序，景德録及正宗記俱先青原，後南嶽，大川（普濟）乃私黨己宗，以南嶽先青原；又恐人諍論，故復以法眼先臨濟，紊亂極矣」云云。其實，景德録於各卷敘述，亦先南嶽後青原；惟卷五敘六祖法嗣時，青原先於南嶽耳。此固無聊之争，而斤斤不已，亘數百年而未息也。

普濟，四明奉化張氏子。與撰聯燈之悟明，同出於臨濟之楊岐派，爲大慧杲三世孫。以世法論之，濟與明爲同曾祖昆弟，然濟並不黨於明。聯燈卷十九，於石頭遷法嗣大顛和尚下，增入韓文公問師之語句，會元卷五仍之；聯燈卷二十，復以韓愈爲大顛法嗣，並有語句四則，頗爲識者所笑，會元卷五則删之矣。又北宋雲門盛時，與雲門競者僞造天王碑，以天王嗣馬祖，會元卷七，以此事附小注，而不敢公然列天王於馬祖之下，如後來佛祖通載等所爲，亦足見其審慎。（以上史籍概論）

## 一九九、 偃溪廣聞禪師語録

二卷。卍續藏第一二一册（一二七—一五五）。

師，候官林氏子。世業儒。母陳氏，夢僧振錫入室，娠而生師。年十五出家。十八受具。初謁印鐵牛，徧參長老……連住八山，幾四十年。景定四年（一二六三）六月十四日示寂。住世七十五年，坐夏五十八。

偃溪法嗣，有：枯崖圓悟，雲峰妙高。悟著枯崖漫録。雲峰法嗣智徹，著禪宗決疑集。

## 二○○、 枯崖和尚漫録

三卷。卍續藏第一四八册（七二—九四）。

枯崖集平昔所聞見宗宿入道機緣、示衆法語，及殘編短碣，名字未上于燈者，隨所筆，名曰漫録。經偃溪筆點，而後付刻云。（陳信菴序）

此書所記，皆近世（南宋末）善知識。（林希逸題於景定四年·一二六三）如：無準範、雙杉元、枯樁曇、西山亮、介石朋、荊叟珏、痴絶冲、石田薰、枯禪鏡、松源岳、東山源、北磵澗、雲卧瑩、秀巖瑞，等禪師事蹟、法語等。

## 二○一、 禪宗決疑集

一卷。大藏第四十八册（一○○九—一○一六），卍續藏第一一三册（四八五—四九二）。元·西蜀野衲智徹述。

示提話頭功夫次第。

源湛流清門、離塵精進門、却步復陞門、退墮策勵門、懈怠勉勤門、執碍決疑門、失正究竟門、徹底窮淵門、指本還真門、順息免患門、上根利器門、禪林静慮門、幽居正派門、祇園聖衆門、覺悟玄宗門、歸源實際門、體用雙修陰翊王化、雙林遺戒衆等遵依、懺悔法門菩提行願、憶昔出塵承兄警誡、復懲懈惰止境息迷。