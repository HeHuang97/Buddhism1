# 二、 菩薩部

## 一五○、 蘇悉地羯囉經

三卷，三十七品。大藏第十八册（六○三—六三三）。唐· 中天竺三藏輸波迦羅譯。此是麗本。

此經，大藏中，别本有二：

一、 大藏第十八册（六三三—六六三）。三十八品，但缺第十三、十四、十五之三品。此是宋本。

二、 大藏第十八册（六六三—六九二）。三十四品。但缺第十二、十八兩品。此是寶壽院本。

二别本同是輸波迦羅譯。兹將三本品目對照列表如下：

| 麗本                         | 宋本               | 寶 壽 院 本          |
| ---------------------------- | ------------------ | -------------------- |
| 1、請問品                    | 同                 | 1、同                |
| 2、真言相品                  | 真言相分品         |                      |
| 3、分别阿闍梨相品            | 同                 | 2、分别阿闍梨相品    |
| 4、分别持誦真言相品          | 同                 | 3、分别持誦相品      |
| 5、分别同伴品                | 分别同伴相品       | 4、分别同伴品        |
| 6、揀擇處所品                | 同                 | 5、擇處品            |
| 7、持戒品                    | 分别戒法品         | 6、持真言法品        |
| 8、供養花品                  | 同                 | 7、同                |
| 9、塗香藥品                  | 同                 | 8、同                |
| 10、分别燒香品               | 同                 | 9、同                |
| 11、分别然燈法品             | 然燈法品           | 10、然燈法品         |
| 12、獻食品                   | 同                 | 11、同               |
| 13、扇底迦法品               | （缺）             |                      |
| 14、補瑟徵迦法品             | （缺）             |                      |
| 15、阿毘遮嚕迦品             | （缺）             |                      |
| 16、分别成就法品亦名悉地相品 | 分别成就品         |                      |
| 17、奉請本尊品               | 奉請品             | 19、奉請品           |
| 18、供養次第法品亦名念誦法   | 供養品             | 20、供養品           |
| 19、光顯法品                 | 光顯品             |                      |
| 20、灌頂本尊法品             | 本尊灌頂品         | 22、本尊灌頂品       |
| 21、祈驗相品                 | 祈請品             | 23、祈請品           |
| 22、受真言法品               | 受真言品           | 24、受真言品         |
| 23、滿足真言法品             | 滿足真言品         | 25、滿足真言品       |
| 24、增威品                   | 增力品             | 21、增威品           |
| 25、護摩法則品               | 護摩品             | 27、護摩品           |
| 26、備辦持誦支分品           | 備物品             | 28、備物品           |
| 27、成就諸物相品             | 成諸相品           | 29、成諸物相品       |
| 28、取成就物品               | 取物品             | 30、取物品           |
| 29、浄除諸物品               | 浄物品             | 31、浄物品           |
| 30、諸物量數品               | 物量品             | 32、物量品           |
| 31、除一切障大灌頂曼荼羅法品 | 灌頂壇品           | 33、灌頂壇品         |
| 32、光顯諸物品               | 光物品             | 34、光物品           |
| 33、分别悉地時分品           | 同                 |                      |
| 34、圓備成就品               | 同                 | 13、圓備成就品       |
| 35、請尊加被成就品           | 奉請成就品         | 14、奉請成就品       |
| 36、補闕少法品               | 同                 | 15、補闕少法品       |
| 37、被偷成物却徵法品         | 被偷成就物却徵法品 | 16、被偷成物却徵法品 |
| 38、                         | 成就具支法品       | 17、成就具支法品     |
|                              |                    | 26、增力品           |

三本品目次第不同，不克一一詳對。

請問品第一 忿怒軍荼利菩薩請問執金剛。

真言相分品第二 執金剛明此經五種莊嚴：大精進，明王，能除障，能成就諸勇猛事，能成就一切真言。

若有持誦餘真言法不成就者，當令兼持此經根本真言。

分别戒法品第七 具明種種不應爲事。亦是浄水、浄土、洗浴、漱口等一切真言。

此是根本三部之一，乃密宗要典。

## 一五一、 蘇悉地羯羅供養法

三卷。大藏第十八册（六九二—七○四）。唐· 善無畏三藏譯。

此經大藏有别本，二卷。大藏同上（七○四—七一八）。

説護身、灑身、塗地、除委華、三摩耶灌頂、結髮、獻水、乃至五浄等，各有真言手印，三部或通或别之不同。别本咒語華梵並書。

## 一五二、 妙臂菩薩所問經

四卷，十二分。大藏第十八册（七四六—七六○）。宋· 天竺三藏法天譯。

### 得勝師助伴速獲悉地分第一 

妙臂菩薩以持誦真言者得成就不得成就義問金剛手菩薩，金剛手菩薩答言：修真言行求成就者，當須離諸煩惱，起以深信，發菩提心，重佛法僧，信重於我，皈命大金剛族，遠離十不善業，常離愚迷邪見；當須入彼三昧耶大曼拏羅，承彼聖力加護，仍須發勇猛心，發菩提心，唯信於佛，不信外道天魔等；先須求依戒德清浄福德最勝阿闍梨。譬如種田，須依好地。若有宿業，須取勝地，作塔安像，供養、讚歎、懺悔、持誦。又須具助伴，如車二輪。

### 選求勝處分第二

### 分别數珠持心離障分第三 

菩提子、金剛子、蓮華子、木槵子、及硨璖、諸寶等爲珠。凡持誦時，真言印契，收攝其心。貪瞋痴等若盛，作不浄、慈悲、緣起等觀。一切善法，皆悉向無上菩提，如衆流皆歸於海。又不應爲小妨大。又應遠離八法。又不得喫供養殘食及鬼神殘食。

### 金剛杵頻那夜迦分第四 

先分别跋折羅法。次明作障頻那夜迦有其四部，唯大明真言能退之。又持誦供養護摩等時，若不依法，及闕儀則，或復行人心有疑惑，或復談説世俗間事，彼作障者即得其便。次説護身之法，令不得便。

### 分别悉地相分第五 

不應於真言曼拏羅加減傳授，亦不得以此法彼法而相换。當具二法，悉地乃成：一者，行人具足戒德，正勤精進，不貪嫉，不悋惜；二者，真言文句滿足，聲相分明。復次：持誦不得太急，亦勿遲緩；使聲和暢，勿高、勿默。又不得心緣異境，及與人雜語，令誦間斷。

### 知近悉地分第六 

欲起首悉地，先須具持八戒，四日，或三日，或二晝夜，仍須斷食，方求悉地。

### 説成就分第七 

### 召請鉢天説事分第八 

### 説諸遮難分第九

### 説聖道分第十 

八正道。

### 分别諸部分第十一

### 説八法分第十二 

成就共有八法：上三、中三、下二。不應求下品也。

知津云：“此亦密宗要典。”

### 異譯一種

#### ⑴【 蘇婆呼童子請問經】 

三卷。大藏第十八册（七一九—七三五）。唐· 天竺三藏輸波迦羅譯。

此經大藏有别本，二卷。大藏同上（七三五—七四六）。譯人同。

此經十二品，别本十三分，列表如下：

| 此 經 十 二 品                   | 别 本 十 三 分       |
| -------------------------------- | -------------------- |
| 律分品第一                       | 伴侣分第一           |
| 分别處所分品第二                 | 同                   |
| 除障分品第三                     | 法相分第三           |
| 分别金剛杵及藥證驗分品第四       | 分别金剛杵分第四     |
| 分别成就相分品第五               | 同                   |
| 念誦真言軌則觀像印等夢證分品第六 | 漸近悉地持誦相分第六 |
| 悉地相分品第七                   | （缺）               |
| 下鉢私那分品第八                 | 同                   |
| 分别遮那分品第九                 | 同                   |
| 分别道分品第十                   | 分别護摩分第十       |
| 分别諸部分品第十一               | 分别聖道分第十一     |
| 分别八法分品第十二               | 分别諸部分第十二     |
|                                  | 分别八法分第十三     |

别本缺第七分目，經文不缺，合在第六分中。

知津云：此本與上經同，而較詳，但文稍不及，亦宜參看

## 一五三、 金剛頂瑜伽念珠經

於十萬廣誦中略出

一卷。大藏第十七册（七二七）。唐· 不空三藏譯。

佛勅金剛手菩薩説念珠功德勝利。

末云：加持念珠貫穿之法，一如蘇悉地經説。其瑜伽經，但説其功能理趣，不説相，應知。

## 一五四、 佛説秘密三昧大教王經

四卷。大藏第十八册（四四六—四八三）。宋· 天竺三藏施護等譯。

一切如來大乘現證三昧金剛儀軌會 世尊在三十三天，與一百六十萬俱胝那庾多大菩薩衆，及金剛明妃，金剛執侍天王天女等俱。金剛手菩薩説秘密心明及曼拏羅頌等。

金剛破惡大儀軌會 亦金剛手菩薩説。

轉字輪曼拏羅會 妙吉祥菩薩，諸欲自在菩薩，歡喜王菩薩，虚空藏菩薩，大光菩薩，寶幢菩薩，極喜根菩薩，聖觀自在菩薩，金剛輪菩薩，金剛法菩薩，金剛無言菩薩，金剛巧業菩薩，金剛護菩薩，降諸魔菩薩，一切如來金剛拳菩薩，各説大明及曼拏羅儀軌。金剛手菩薩又説大明及曼拏羅儀軌。於是一切如來以偈問金剛手，金剛手次第答十三問。又告梵釋諸天，令其各説心明儀軌。

## 一五五、 佛説無二平等最上瑜伽大教王經

六卷，二十一分。大藏第十八册（五一四—五三六）。宋· 天竺三藏施護譯。

無二平等最勝大儀軌王影像分第一 佛在他化自在天宫，十方諸佛雲集，不見金剛手菩薩，佛同説偈，菩薩現身，諸佛皆向作禮，勸請説法，菩薩乃説法要，於是普賢菩薩雨一切供養，供金剛手菩薩；一切如來復雨一切供養，供普賢菩薩；普賢即現佛身，説三摩地法門。

智部三摩地分第二 真實攝部三摩地分第三法部三摩地分第四 迦摩部三摩地分第五 三昧最上智一切成就分第六 一切甚深秘密供養分第七 一切如來智證最上秘密分第八 金剛薩埵一切秘密三昧分第九 一切三昧成就禪定曼拏羅分第十 大禪定分第十一 出生大禪定分第十二 勝大明教最初事業分第十三 辦事分第十四 大徧照如來一切大明金剛出生分第十五 一切大明三昧分第十六 一切如來一切大明遣魔分第十七 一切如來秘密金剛薩埵承事分第十八 一切如來大明如意寶分第十九 集一切大明三摩地分第二十 一切如來身語心清浄自性金剛大智分第二十一

## 一五六、 佛説毘奈耶經

一卷。大藏第十八册（七七三—七七六）。

佛在王舍城鷲峰山，與無量菩薩及持咒仙，大賢梵王、地神等俱。説咒法。執金剛説持咒律法。

## 一五七、 佛説金剛香菩薩大明成就儀軌經

三卷。大藏第二十册（六九一—七○三）。宋· 天竺三藏施護譯。

佛在覩史多天，金剛手菩薩請説。

## 一五八、 佛説大金剛香陀羅尼經

一卷。大藏第二十一册（九一七）。譯人同上。但説一咒，能降伏諸天宿曜。無餘儀軌。

## 一五九、 最上大乘金剛大教寶王經

二卷。大藏第二十册（五四二—五四八）。宋· 天竺三藏法天譯。

佛在廣嚴城，口放光明，印捺羅部帝天子請法，佛先爲説往緣，次勅金剛手菩薩授以秘法，兼説弟子八事及二諦等。

## 一六○、 佛説金剛手菩薩降伏一切部多大教王經

三卷。大藏同上（五四八—五六三）譯人同上。純説降伏成就法。

## 一六一、 聖金剛手菩薩一百八名梵讚

一卷。大藏同上（五六九—五七○）。宋· 天竺三藏法賢譯。

共二十會。純是梵語。

## 一六二、 佛説延壽妙門陀羅尼經

一卷。大藏第二十册（五八七—五八九）。宋· 天竺三藏法賢譯。

佛在成正覺地，金剛手菩薩請説妙咒，佛放眉光，集十方佛讚助，及明二十功德。

異譯三種

### ⑴【護命法門神咒經】 

一卷。大藏同上（五八四—五八七）。唐· 菩提流志三藏譯。

與上經同，而明二十功德之後，金剛手菩薩、梵王、帝釋、四王、鬼子母、藥叉、金剛手、大自在天子、童子軍將、日光天子、聖觀自在、慈氏菩薩、雪山大藥叉、金剛商羯羅天女、金剛軍、金剛使者、各説神咒；佛申右手而讚印之。

### ⑵【佛説善法方便陀羅尼經】 

一卷。大藏同上（五八○—五八一）。失譯。

### ⑶【 金剛秘密善門陀羅尼咒經】 

一卷。大藏同上（五八二）。失譯。二本皆附東晉録。此有别本。二經並與上同，而助咒少。

## 一六三、 千手千眼觀世音菩薩廣大圓滿無碍大悲心陀羅尼經

一卷。大藏第二十册（一○六—一一一）。唐· 西天竺沙門伽梵達摩譯。

佛在補陀落迦山，觀世音菩薩於大會中，密放神通光明，總持王菩薩請問於佛，佛云：是觀世音菩薩，爲欲安樂衆生，故密放光。觀世音菩薩即啓白於佛，然後説咒。次爲大梵天王説咒形相狀及修行法。佛又爲阿難説種種求願治病方法，及略説四十手功德。日光菩薩、月光菩薩各説一咒護持行人。

知津云：此即流通本大悲咒也。四明尊者，依經設立行法，自宋至今，如説修行者，效驗非一。所貴深信篤行，自修自證。儻涉世諦流布，則名盛而實衰矣，可不慎哉！

## 一六四、 千手千眼觀自在菩薩廣大圓滿無碍大悲心陀羅尼咒本

一卷。大藏第二十册（一一二）。唐· 金剛智三藏譯。

## 一六五、 千手千眼觀世音菩薩大身咒本

出大悲經中卷。

一卷。大藏同上（一一三）。譯人同上。

## 一六六、 世尊聖者千眼千首千足千舌千臂觀自在菩提薩埵怛嚩廣大圓滿無碍大悲心陀羅尼

一卷。大藏同上（一一四）。純梵文。

## 一六七、 番大悲咒

一卷。大藏同上（一一四）。純梵語。

## 一六八、 千手千眼觀世音菩薩大悲心陀羅尼

一卷。大藏第二十册（一一五—一一九）。唐· 不空三藏譯。

## 一六九、 大慈大悲救苦觀世音自在王菩薩廣大圓滿無碍自在青頸大悲心陀羅尼

一卷。大藏同上（四九八—四九九）。唐· 不空三藏譯。

華梵並書。加注。與大悲咒同。

## 一七○、 大悲心陀羅尼修行念誦略儀

一卷。大藏同上（一二六—一二九）。唐· 不空三藏譯。

不出大悲章句，但云真言如文。

## 一七一、 攝無碍大悲心大陀羅尼經計一法中出無量義南方滿願補陀落海會五部諸尊等弘誓力方位

及威儀形色執持三摩耶幖幟曼荼羅儀軌

但咒讚及作法宜視大儀軌内。（原註）

一卷。大藏同上（一二九—一三七）。唐· 不空三藏譯。

末云：補陀落海會諸尊住略出威儀形色。

## 一七二、 千手觀音造次第法儀軌

一卷。大藏同上（一三八—一三九）。唐· 善無畏三藏譯。

明造千手觀音像法。

## 一七三、 千手千眼大悲心咒行法

一卷。大藏第四十六册（九七三—九七八）。宋· 四明沙門知禮集。

十科行法：嚴道場，浄三業，結界，修供養，請三寶諸天，讚歎申誠，作禮，發願持咒，懺悔，修觀行。

## 一七四、 千手千眼大悲心咒行法

一卷。卍續藏第一二九册（二七—三一）。宋· 四明尊者始集，清· 寶華山沙門讀體删文重纂，嘉禾沙門寂暹補像較梓。

## 一七五、 日光菩薩月光菩薩陀羅尼

一卷。大藏第二十册（六六○）。爲護持大悲咒者而説。

題下註云：此咒出大悲心陀羅尼經。

## 一七六、 千手千眼觀世音菩薩治病合藥經

一卷。大藏同上（一○三—一○五）。唐· 天竺三藏伽梵達摩譯。

佛向阿難説大悲心陀羅尼能治諸病等法。

## 一七七、 千光眼觀自在菩薩秘密法經

一卷。大藏同上（一一九—一二六）。唐· 聖行沙門三昧蘇嚩二合羅譯。

佛住白華山觀自在宫殿中，佛與觀自在説陀羅尼。有四十咒印。

## 一七八、 金剛頂瑜伽千手千眼觀自在菩薩修行儀軌經

二卷。大藏第二十册（七二—八二）。唐· 不空三藏譯。

此中唯白衣、大白、多羅及根本四咒前五六句與流通大悲咒略同。

## 一七九、 千手千眼觀世音菩薩姥陀羅尼身經

一卷。大藏同上（九六—一○三）。唐· 菩提流志三藏譯。

咒共有十四，印二十五。與大悲咒異。

異譯一種

### ⑴【千眼千臂觀世音菩薩陀羅尼神咒經】 

二卷。大藏同上（八三—八九）。唐· 大總持沙門智通譯。

此譯有别本，大藏同上（九○—九六）。

## 一八○、 不空羂索神變真言經

三十卷，七十八品。大藏第二十册（二二七—三九八）。唐· 天竺三藏菩提流志譯。

母陀羅尼真言序品第一 佛在補陀洛山，大衆雲集，觀世音菩薩啓白佛已，説不空羂索心王母陀羅尼真言。

秘密心真言品第二 秘密成就真言品第三 秘密印三昧耶品第四 法界密印莊嚴品第五 羂索成就品第六 護摩增益品第七 秘密灌頂品第八 三三昧耶像品第九 護摩安隱品第十 清浄無垢蓮華王品第十一 廣大解脱曼拏羅品第十二 最勝明王真言品第十三 奮怒王品第十四 悉地王真言品第十五 廣博摩尼香王品第十六 金剛摩尼藥品第十七 如意摩尼瓶品第十八 如來加持品第十九 普遍心印真言出世間品第二十 普遍心印真言世間品第二十一 不思議觀陀羅尼真言品第二十二 陀羅尼真言辯解脱品第二十三 最上神變解脱壇品第二十四 光燄真言品第二十五 出世解脱壇像品第二十六 一切菩薩敬禮解脱三昧耶真言品第二十七 出世解脱壇印品第二十八 出世相應解脱品第二十九 根本蓮華頂陀羅尼真言品第三十 十地真言品第三十一 世間成就品第三十二 蓮華頂阿伽陀藥品第三十三 護摩成就品第三十四 根本蓮華壇品第三十五 根本蓮華頂相品第三十六 神變密印品第三十七 神變真言品第三十八 多羅菩薩護持品第三十九 大衆護持品第四十 溥遍解脱陀羅尼真言品第四十一 溥遍解脱心曼拏羅品第四十二 溥遍輪轉輪王阿伽陀藥品第四十三 溥遍輪轉輪王神通香品第四十四 如意阿伽陀藥品第四十五 無垢光神通解脱壇三昧耶像品第四十六 大奮怒王品第四十七 一切種族壇印品第四十八 大奮怒王字輪壇真言三昧耶品第四十九 大奮怒王真言護持品第五十 執金剛秘密主問疑品第五十一 廣大明王央俱捨真言品第五十二 廣大明王摩尼曼拏羅品第五十三 廣大明王三三昧耶品第五十四 廣大明王阿伽陀藥品第五十五 廣大明王央俱捨索曼拏羅品第五十六 廣大明王圖像品第五十七 大可畏明王品第五十八 然頂香王成就品第五十九 點藥成就品第六十 護摩秘密成就品第六十一 斫芻眼藥成就品第六十二 神變阿伽陀藥品第六十三 召請諸天密護品第六十四 大可畏明王像品第六十五 大可畏明王壇品第六十六 清浄蓮華明王品第六十七 灌頂真言成就品第六十八 灌頂曼拏羅品第六十九 不空摩尼供養真言品第七十 祈雨法品第七十一 清浄蓮華明王成就品第七十二 功德成就品第七十三 供養承事品第七十四 明王曼拏羅像品第七十五 畝捺羅印品第七十六 密儀真言品第七十七 囑累品第七十八

别譯四種

### ⑴【不空羂索咒經】 

一卷。大藏第二十册（三九九—四○二）。隋· 北天竺沙門闍那崛多譯。

### ⑵【不空羂索神咒心經】 

一卷。大藏同上（四○二—四○五）。唐· 玄奘三藏譯。咒内間諸華言。

### ⑶【不空羂索咒心經】 

一卷。大藏同上（四○六—四○九）。唐· 菩提流志三藏譯。

### ⑷【 佛説聖觀自在菩薩不空王秘密心陀羅尼經】 

一卷。大藏同上（四四三—四四六）。宋· 天竺三藏施護譯。

以上四本，皆是前經第一品别譯。

## 一八一、 不空羂索陀羅尼自在王咒經

三卷，十六分。大藏第二十册（四二一—四三二）。唐· 天竺三藏寶思惟譯。

成就尊者説不空神咒功德分第一 成就受持供養神咒法分第二 成就親見聖觀自在菩薩法分第三 成就畫像幀法分第四 成就使者能辦事法分第五 成就驅策僮僕使者分第六 成就吉祥瓶法分第七 成就策使羅刹童子分第八 成就使死屍取伏藏分第九 成就入婇女室分第十 成就眼藥分第十一 成就除鬼著病法分第十二 成就入壇法分第十三 成就調伏諸龍得自在分第十四 成就見不空羂索王法分第十五 成就見如來法分第十六

異譯一種

### ⑴【不空羂索陀羅尼經】 

一卷，十六品。大藏第二十册（四○九—四二一）。唐· 北天竺婆羅門李無諂譯。

一十六品，與上經同。末附二十二咒印，慧日所譯。

## 一八二、 佛説不空羂索陀羅尼儀軌經

一名不空羂索教法密言。

二卷。大藏第二十册（四三二—四四三）。唐· 師子國三藏阿目佉譯。

佛在浄居天中，觀世音菩薩説不空羂索心陀羅尼經真言三昧耶法。

卷末云：此與菩提流志所譯三十卷不空羂索經一二兩卷同本，其綴文亦大同；然於母陀羅尼，句句致譯以爲脚註，是其異也。

## 一八三、 葉衣觀自在菩薩經

一卷。大藏第二十册（四四七—四四九）。唐· 不空三藏譯。

佛住極樂世界，金剛手菩薩啓請觀世音菩薩説葉衣觀自在菩薩陀羅尼。