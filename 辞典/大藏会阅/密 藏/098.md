## 二四八、 大方廣菩薩藏文殊師利根本儀軌經

二十卷，二十八品。大藏第二十册（八三五—九○三）。宋· 天竺三藏天息災譯。

序品第一 佛住浄光天上，放眉間光，照於開華世界開華主佛所妙吉祥童子，令來會中。彼佛先爲説三真言，次來至釋迦佛會，入於三昧，普召一切佛菩薩等同來集會；妙吉祥略説真言行義法句，從一法乃至八法。

菩薩變化儀軌品第二 曼拏羅儀則品第三

上品幀像儀則品第四

中品、下品第四 幀像儀則品第五、六、七

第一、第二、第三成就上法品第八、九、十

第四浄行觀想護摩成就法品第十一

數珠儀則品第十二 金剛子，印捺囉子，菩提子，木槵子，西、北、東枝者，皆好；唯南枝者，決不可用。

護摩品第十三 曼拏羅成就法大輪一字明王畫像儀則品第十四 一切法行義品第十五 法義品第十六 隨業因果品第十七 陰陽善惡徵應品第十八 略説大輪一字品第十九 略説一字大輪明王畫像成就品第二十 一字根本心真言儀則品第二十一 妙吉祥心麼字唵字成就法儀則品第二十二 妙吉祥六字心真言品第二十三 修行地位時節儀則品第二十四 執魅者儀則品第二十五 如來藏大法寶法界相無數功德祥瑞品
第二十六 生無量功德果報品第二十七 説印儀則品第二十八

别譯三種

### ⑴【大方廣菩薩藏經中文殊師利根本一字陀羅尼經】 

一卷。大藏第二十册（七八○）。唐· 沙門寶思惟譯。

### ⑵【曼殊室利菩薩咒藏中一字咒王經】 

一卷。大藏同上（七八一）。唐· 義浄三藏譯。與上經同。

### ⑶【大陀羅尼末法中一字心咒經】 

一卷。大藏第十九册（三一五—三二○）。唐· 沙門寶思惟譯。

説一字心咒。具畫像法、護摩法等。

## 二四九、 金剛頂經瑜伽文殊師利菩薩法一品

亦名五字咒法。

一卷。大藏第二十册（七○五—七○八）。唐· 不空三藏譯。

説五字咒功德及壇法、畫像法。

## 二五○、 金剛頂超勝三界經説文殊五字真言勝相

一卷。大藏同上（七○九）。唐· 不空三藏譯。

釋五字真言字義，及説持誦功德。

## 二五一、 金剛頂經曼殊室利菩薩五字心陀羅尼品

一卷。大藏同上（七一○—七一三）。唐· 金剛智三藏譯。五字真言。具有壇法、持法。

## 二五二、 五字陀羅尼頌

一卷。大藏同上（七一三—七一六）。唐· 不空三藏譯。

略出修行五字真言秘密法。

## 二五三、 金剛頂經瑜伽文殊師利菩薩供養儀軌

一卷。大藏第二十册（七一六—七二三）。唐· 不空三藏譯。

先明種種真言法，最後持五字陀羅尼。

## 二五四、 曼殊室利童子菩薩五字瑜伽法

一卷。大藏同上（七二三）。譯人同上。

一字真言有二，三字真言有一，五字真言有五，六字真言有六。加持灌頂真言。菩提莊嚴成就真言。大聖曼殊室利菩薩讚歎。並有梵字。前後無文。

## 二五五、 文殊菩薩獻佛陀羅尼名烏蘇吒

一卷。大藏同上（七七八）。

烏蘇吒，此云：滅婬欲，却我慢。

## 二五六、 文殊菩薩六字咒功能法經

一卷。大藏同上（七七八）。

明六字咒功能。

## 二五七、 一髻文殊師利童子陀羅尼念誦儀軌

一卷。大藏同上（七八二—七八三）。

## 二五八、 大聖妙吉祥菩薩秘密八字陀羅尼修行曼荼羅次第儀軌法

一卷。大藏同上（七八四—七九一）。唐· 菩提仙譯。

出文殊菩薩普集會經除災救難息障品。

## 二五九、 大聖妙吉祥菩薩最勝威德秘密八字陀羅尼修行念誦儀軌次第法（文殊八字儀軌）

一卷。卍續藏第三册（三六四—三六七）。唐· 義雲法金剛菩提仙譯。

## 二六○、 曼殊室利咒藏中校量數珠功德經

一卷。大藏第十七册（七二六）。唐· 義浄三藏譯。

展轉校量，推極於菩提子，並説外道置死子於樹下得重生事。

異譯一種

### ⑴【佛説校量數珠功德經】 

一卷。大藏第十七册（七二七）。唐· 迦濕彌羅國沙門寶思惟譯。與上經同。

## 二六一、 妙吉祥平等秘密最上觀門大教王經

五卷。大藏第二十册（九○五—九三○）。宋· 中天竺三藏慈賢譯。

世尊在舍衞國，彌勒菩薩等請問：三乘妙法門外，更有法否？佛答：有摩訶三昧耶秘密内法，修者速得成佛。於是入金剛定，放眉間五色光：青光化阿閦佛，白光化毘盧遮那佛，黄光化寶生佛，紅光化無量壽佛，緣光化不空成就佛。復化佛、天、法、智、禪、五眼菩薩。復化眼、耳、鼻、舌、身、心、智、慧、八金剛。復有燈、聲、香、甘露、衣、幢、舞、塗香、散華、貫華、寶蓋、善哉、十二供養菩薩。復化鈎、索、鎖、鈴、四金剛菩薩。復化大慈、大悲、大喜、大捨、大愛、大威怒、大力、無動、降三世、頂輪，十大明王。

次説：求授灌頂，加持五瓶，四寶末，五河水，五香末，五穀，五種子，五藏物，五色綵，五菩提葉，五時華，五吉祥草，五色線，五傘蓋，生飯三分法。

次説曼拏羅觀想印咒等法。

次爲金剛手菩薩説將來建壇場法。

次爲無盡意菩薩復説功德無盡等真言。

## 二六二、 妙吉祥平等瑜伽秘密觀身成佛儀軌

一卷。大藏第二十册（九三○—九三三）。宋· 天竺三藏慈賢譯。

依經具明課誦法事。

## 二六三、 妙吉祥平等觀門大教王經略出護摩儀

一卷。大藏同上（九三四—九三六）。譯人同上。

一、 仙底—此言息災。當作圓鑪。

二、 補瑟置—此言增益，或言富貴。鑪如半月，或作八角。

三、 嚩舍—此言敬愛。鑪作四角。

四、 阿尾左囉—此言降伏。鑪作三角。

鑪中燒一切物而作供養。各有咒印。名爲護摩，或翻火祭。

## 二六四、 大聖文殊師利菩薩讚佛法身禮

一卷。大藏第二十册（九三六—九三八）。唐· 不空三藏譯。

此出大乘一切境界智光明莊嚴經。有四十偈。

## 二六五、 曼殊室利菩薩吉祥伽陀

一卷。大藏同上（九三八）。宋· 天竺三藏法賢譯。純梵語。

## 二六六、 佛説文殊師利一百八名梵讚

一卷。大藏同上（九三八—九三九）。宋· 沙門法天譯。

先有四言偈。次有讚，十九節。

## 二六七、 聖者文殊師利發菩提心願文

一卷。大藏同上（九四○）。元· 甘泉馬蹄山沙門智慧譯。七言偈。五頌又三句。

文末註云：聖者文殊師利，往昔爲啞馬國王時，於雷音王佛處，發此菩提心願文。

## 二六八、 金剛頂普賢瑜伽大教王經大樂不空金剛薩埵一切時方成就儀

一卷。大藏第二十册（五二一—五二三）。

一咒。經全五言偈。

## 二六九、 金剛頂瑜伽他化自在天理趣會普賢修行念誦儀軌

一卷。大藏同上（五二三—五二八）。唐· 不空三藏譯。

禮四佛，修慈悲喜捨等，顯普賢身智。

## 二七○、 金剛頂勝初瑜伽普賢菩薩念誦法

一卷。大藏同上（五二八—五三一）。譯人同上。

亦先皈命禮普賢，乃至觀身如普賢等。

## 二七一、 普賢金剛薩埵略瑜伽念誦儀軌

一卷。大藏同上（五三一—五三五）。譯人同上。

明修普賢三昧，成普賢身。

## 二七二、 金剛頂瑜伽金剛薩埵五秘密修行念誦儀軌

一卷。大藏同上（五三五—五三九）。譯人同上。

演頓證如來内功德秘要。

## 二七三、 佛説普賢曼拏羅經

一卷。大藏同上（五三九—五四一）。宋· 天竺三藏施護譯。

佛在鷲峰，説修金剛薩埵秘密相應法，有種種觀想。

## 二七四、 佛説普賢菩薩陀羅尼經

一卷。大藏同上（五四一—五四二）。宋· 天竺三藏法天譯。

普賢菩薩入三昧，一切佛摩頂讚之，乃放光説咒。

## 二七五、 佛説一切諸如來心光明加持普賢菩薩延命金剛最勝陀羅尼經

一卷。大藏第二十册（五七九）。唐· 不空三藏譯。

佛在殑伽河側，普賢菩薩住如來秘密三摩地，從三昧起，現大神力，宣説金剛壽命陀羅尼，令諸衆生無夭横死，增長壽命，亦令獲得金剛壽命。

## 二七六、 佛説帝釋巖秘密成就儀軌

一卷。大藏第十九册（九五—九六）。宋· 施護三藏譯。

佛告金剛手，説帝釋巖中得見慈氏菩薩法。

## 二七七、 慈氏菩薩略修愈誐念誦法

二卷，十品。大藏第二十册（五九○—五九九）。唐· 善無畏三藏譯。

入法界五大觀門品第一 奉獻本尊香花等品第二 誦真言品第三 持誦本尊真言法品第四 畫像品第五 大漫拏囉品第六 觀一生補處諸佛集會灌頂漫拏囉品第七 護摩品第八 分别悉地法品第九 大三昧耶像悉地品第十

## 二七八、 佛説慈氏菩薩陀羅尼

一卷。大藏第二十册（六○○）。咒十二句。無文。

## 二七九、 佛説慈氏菩薩誓願陀羅尼經

一卷。大藏同上（六○○）。宋· 天竺三藏法賢譯。

佛爲慈氏説咒，慈氏立誓拔苦、授記。

## 二八○、 佛説彌勒菩薩發願王偈

一卷。大藏同上（六○○—六○一）。清· 工布查布譯。

五言偈二十四，七言偈三。佛對阿難説。

卷末譯者跋云：按此經於漢藏未見，而番本亦無出；然西國諸賢，頗有註解，且普同作爲恒常功課，與華嚴行願品，三十五佛行願品，稱爲三種大懺願。愚略擬之：蓋初自梵文譯時，或於彌勒上生下生等經節取切要者也——多分同竺法護所譯彌勒菩薩下生經相近。近來有修龍華會者，憶爲或有欲誦持者，因特譯出漢文。乾隆八年正月翻竟於廣仁彌勒院。

——此經無咒印儀軌。亦可收入顯教。

## 二八一、 佛説如意虚空藏菩薩陀羅尼經

一卷。卍續藏第三册（三八七—三八八）。唐· 菩提留支三藏譯。

【案】 唐代譯師有“菩提流志”，元魏有“菩提留支”，查此二位皆未見譯此經。

佛住佉翅山，欲説無怖畏陀羅尼，面門放光照十方，西方一切香集世界勝華敷藏如來處虚空藏菩薩説咒，並説功能。

## 二八二、 虚空藏菩薩能滿諸願最勝心陀羅尼求聞持法

一卷。大藏第二十册（六○一—六○二）。唐· 善無畏三藏，於開元五年，譯於西明寺菩提院。

佛從諸波羅密平等三摩地起，説咒，並壇法、印法。

出金剛頂經成就一切義品。

## 二八三、 大虚空藏菩薩念誦法

一卷。大藏同上（六○三—六○四）。唐· 不空三藏譯。

令薄福少德乏少資具者，修此教法，滅罪生福，成大悲智，世出世間財寶，皆悉獲得，利益一切有情。

## 二八四、 佛説虚空藏菩薩陀羅尼

一卷。大藏同上（六○七）。宋· 天竺三藏法賢譯。

## 二八五、 五大虚空藏菩薩速疾大神驗秘密式經

一卷。大藏同上（六○七—六○八）。唐· 金剛智三藏譯。

## 二八六、 大道心驅策法

一卷。大藏第二十册（六五二—六五五）。

佛在靈鷲山薄伽樹下。地藏菩薩遊行諸國教化衆生，因見毘富羅山下高提長者家，五百餘人皆遭惡鬼奪其精氣而悶絶，乃説咒救之，並説作法。

## 二八七、 佛説地藏菩薩陀羅尼經

一卷。大藏同上（六五五—六六○）。

佛在佉羅提耶山，牟尼仙所住之處，與無數聲聞、菩薩俱。説月藏訖，南方有大香雲雨，地藏菩薩來會，説陀羅尼。

## 二八八、 地藏菩薩儀軌

一卷。大藏同上（六五二）。唐· 輸婆迦羅三藏譯。

佛在佉羅提耶山。地藏菩薩説咒及畫像等法。

## 二八九、 佛説大乘八大曼拏羅經

一卷。大藏同上（六七六）。宋· 法賢三藏譯。

佛在補陀落迦山，寶藏月光菩薩請説。先於中心安佛，次安八大菩薩，所謂：觀自在，慈氏，虚空藏，普賢，金剛手，曼殊室哩，除蓋障，地藏。共有九咒。

異譯一種

### ⑴【八大菩薩曼荼羅經】 

一卷。大藏同上（六七五）。唐· 不空三藏譯。與上經同，而後有八大菩薩讚。

## 二九○、 八曼荼羅經

一卷。大藏同上（六七六—六七七）。梵文。

## 二九一、 毘俱胝菩薩一百八名經

一卷。大藏第二十册（五○一）。宋· 法天三藏譯。

佛説菩薩一百八名咒，持者得生極樂世界。

## 二九二、 大乘金剛髻珠菩薩修行分

一卷。大藏同上（五六三—五六九）。唐· 菩提流志三藏譯。

普思議菩薩請問：云何修行悟入此三摩地？佛爲説往昔金剛髻珠王，化生悉陀太子，於法界摩尼山日光明王佛所，聞此法界繒髻與金剛如來心品三摩地已，經無量刼，常憶念之，未曾忘失。

次明聞經之福。次答外道苦行所招惡果；檢校人錯用僧物所招惡果；不敬師長所招惡果；十惡所招惡果；不從師受三摩耶法，自作法咒所招惡果。普思議以偈重宣其義。

經云：“佛子！復有一類持咒之人，不從師受三摩耶法，自作法咒，彼即毁謗三代如來；即被毘那野迦之所殘害；其諸咒法亦不成就；得虚妄罪。佛子！以不從師，不解三摩耶故，彼持咒人，自陷及他；即爲欺誑十方三世一切諸佛！”所以密教通關謂：“不經傳授，沿習妄作，不但誦之無功，反招大咎”也。

## 二九三、 增慧陀羅尼經

一卷。大藏第二十册（八八九）。宋· 施護三藏譯。

大慧菩薩住須彌山頂，童子相菩薩請説此咒。

## 二九四、 馬鳴菩薩大神力無比驗法念誦軌儀

一卷。大藏第二十册（六七四）。卍續藏第三册（一四一）。唐· 金剛智三藏譯。

## 二九五、 馬鳴菩薩成就悉地念誦

一卷。卍續藏第三册（四一六）。唐· 不空三藏譯。

## 二九六、 大樂金剛薩埵修行成就儀軌

出吉祥勝初教王瑜伽經。

一卷。大藏第二十册（五○九—五一三）。唐· 不空三藏譯。

爲令菩薩不受勤苦，安樂相應，以妙方便，速疾成就，故説。

## 二九七、 金剛頂勝初瑜伽經中略出大樂金剛薩埵念誦儀

一卷。大藏同上（五一三—五二○）。唐· 不空三藏譯。

## 二九八、 勝初瑜伽儀軌真言

一卷。大藏同上（五二○）。梵文。

## 二九九、 轉法輪菩薩摧魔怨敵法

一卷。大藏同上（六○九—六一○）。唐· 不空三藏譯。摧魔怨菩薩説。

## 三○○、 金剛王菩薩秘密念誦儀軌

一卷。大藏同上（五七○—五七四）。譯人同上。説毘盧遮那如來三密修行大印等法。

## 三○一、 金剛壽命陀羅尼念誦法

一卷。大藏同上（五七五）。譯人同上。

報身佛從第四禪下須彌頂，一切如來請轉法輪，入忿怒三摩地，流出降三世金剛菩薩，苦治大自在天已，次入慈愍大悲三昧耶，説金剛壽命陀羅尼，令摩醯首羅復還得蘇，證得八地。並説持誦之法。

## 三○二、 金剛壽命陀羅尼經法

一卷。大藏同上（五七六）。譯人同上。與前本同。

## 三○三、 金剛壽命陀羅尼經

一卷。大藏同上（五七七）。譯人同上。與上經同。大藏以此爲别本。

# 三、 諸經部

## 三○四、 陀羅尼集經

十二卷。大藏第十八册（七八五—八九七）。唐· 中天竺三藏，阿地瞿多（此云無極高），於慧日寺譯——自永徽四年（六五三）三月十四日譯起，至永徽五年四月十五日譯畢。

【卷一】

### 佛 部

大神力陀羅尼經釋迦佛頂三昧陀羅尼品 一卷。

於大部卷第一

印咒三十二、佛頂八肘壇法、金剛地印法、七日作法、佛頂法竟。此下明諸佛法。

【卷二】

畫一切佛頂像法——有二十六印咒。

阿彌陀佛大思惟經——有印咒十四。

知津云：此經應流通。

佛説作數珠法相品 

明作數珠法。勸念阿彌陀佛。數珠用金、銀、赤銅、水晶作。應滿一百八珠；或五十四，四十二，二十一，亦得。若常行念佛法，用木槵子作。若作菩薩咒法業者，用菩提子。

以上，阿彌陀佛法竟。依法行之，福無限也。

大輪金剛陀羅尼 此陀羅尼誦三七遍，即當入一切壇，不成盜法。（但持松阿闍梨所著之“密教通關”第八章“灌頂次第”中云：“有人謂：誦大金剛輪（案即大輪金剛）已，即可隨意念誦，不必灌頂。是又如自檢湯頭，不求良醫，終必枉死也。”此又當如何會？）

佛説跋折囉（金剛杵）功能法相品 作法並功德法

佛部竟。

【卷三】

### 般若波羅密多部 一卷。

般若波羅密多大心經

畫大般若像法、咒有十三，印有九。般若壇法。

【卷四】

### 觀世音部 有二卷半。

十一面觀世音神咒經

【卷五】

千轉觀世音菩薩心印咒

觀世音毘俱知菩薩三昧法印咒品

【卷六】

何耶揭唎婆（馬頭）觀世音菩薩法印咒品

諸菩薩法：

諸大菩薩法會印咒品

大勢至、文殊、彌勒、地藏、普賢、虚空藏、六位菩薩法。

【卷七】

### 金剛部

金剛藏大威神力三昧法印咒

金剛藏眷屬法印咒

金剛藏隨心法印咒

【卷八】

金剛阿密哩多軍荼利菩薩自在神力咒印品

金剛藏軍荼利菩薩自在神力法印咒品

【卷九】

金剛烏樞沙摩法印咒品

烏樞沙摩金剛法印咒品

【卷十】

### 諸天部

佛説摩利支天經

功德天法

【卷十一】

諸天等獻佛助成三昧法印咒品

【卷十二】

佛説諸佛大陀羅尼都會道場印咒品

——陀羅尼集經十二卷竟。

### 别譯五種

#### ⑴【 佛説十一面觀世音神咒經】 

一卷。大藏第二十册（一四九—一五一）。北周（宇文氏）· 天竺三藏，耶舍崛多譯。

此經名金剛大道場神咒，有十萬偈成部，略出此一品。與陀羅尼集經第四卷同。

#### ⑵【 十一面神咒心經】 

一卷。大藏第二十册（一五二—一五四）。唐· 玄奘三藏譯。與上經同。

此經有註疏：

##### ①【 十一面神咒心經義疏】 

一卷。大藏第三十九册（一○○四—一○一一）。卍續藏第三十七册（一七三—一八一）。唐· 沙門慧沼撰。

經前六義：明大意，明經宗，明功能，明階位，明感應，釋文義。

#### ⑶【 千轉陀羅尼觀世音菩薩神咒經】 

一卷。大藏第二十册（一七—一八）。唐· 沙門智通譯。與集經第五卷同。

#### ⑷【 六字神咒經】 

一卷。大藏同上。（七七九）。唐· 菩提流志三藏譯。出集經第六卷内，與文殊根本經中咒同。

#### ⑸【 大聖天歡喜雙身毘那夜迦法】 

一卷。大藏第二十一册（二九六）。唐· 不空三藏譯。

出陀羅尼集經第十一卷。——陀羅尼集經别譯竟。

## 三○五、 陀羅尼門諸部要目

一卷。大藏第十八册（八九八—八九九）。唐· 不空三藏譯。

明瑜伽本經有五部，及四曼那羅，四印，四眼，一百二十護摩等要目。

## 三○六、 念誦結護法普通諸部

一卷。大藏第十八册（九○○—九○八）。唐· 金剛智三藏述。

## 三○七、 佛説大灌頂神咒經

十二卷，十二經。大藏第二十一册（四九五—五三六）。東晉· 天竺三藏帛尸梨密多羅譯。

### 一、 佛説灌頂七萬二千神王護比丘咒經：

佛在天帝石室，因諸比丘馳走不安，爲説百七十二大鬼神王名字。

### 二、 佛説灌頂十二萬神王護比丘尼經：

佛在祇園，爲修陀利比丘尼等，被惡鬼嬈，召須彌頂上七萬鬼神，大海中五萬鬼神護之。

### 三、 佛説灌頂三皈五戒帶佩護身咒經：

佛在祇園，爲鹿頭梵志，説三皈三十六神，五戒二十五神。

### 四、 佛説灌頂百結神王護身咒經：

佛在羅閲祇大精舍中，思爲滅後弟子辟除邪毒，帝釋遂請佛説百神王名。

### 五、 佛説灌頂咒宫宅神王守鎮左右經：

佛在摩竭國，勅目連，以咒往救迦羅那村災難，佛亦隨請，將諸大衆集其堂上，普觀菩薩請佛更演目連所説章句，佛爲説東方七千大神上首三七名，南方九千大神上首二十八名，西方六千大神上首三七名，北方九千大神上首三七名，中央三萬大神上首十二名。

### 六、 佛説灌頂塚墓因緣四方神咒經：

佛臨欲入滅，阿難請問如何殯葬？佛告以應如轉輪聖王法則。阿難又問：閻浮提界有幾葬法？佛言：有震旦國，我遣三聖在中化導，人民慈哀，禮義具足，葬法第一。阿難又問：若人命終，造立墳塔，是人精魂在中以不？佛言：亦在，亦不在。若人生時，無善無惡，精魂未有去處，是以在塚塔中；若生時大修福，或生天上人中，若生時造惡，墮在三塗，是以不在塚塔中也。並廣説舍利福德因緣，雖如麻米，有大威神。兼記當有阿育王起八萬四千塔事。次因釋種童子被鬼神所嬈，結四方灌頂章句以護塚塔。

### 七、 佛説灌頂伏魔封印大神咒經：

佛在祇園，默然無説，念衆生愚，帝釋請問文頭婁法，佛言：當先念自身，猶如佛身相好光明；次念千二百五十弟子；次念諸菩薩僧；又念五方大神，以五方神王名字，及其眷屬，寫著圓木之上，縱廣七七分，名爲文頭婁法，此云神印。次許天帝演説四王名字。次説七佛灌頂無相神印章句。次因阿利陀請，勅諸弟子，惠施少少飲食之餘。又，行此神典，當造其形像，以酥油餅果而施與之。

### 八、 佛説灌頂摩尼羅亶大神咒經：

佛在祇園，愍念人民爲邪惡鬼神所惱，結是摩尼羅亶大神咒經，擧七佛名爲證，又擧八大菩薩、五百開士、十大弟子、三十三天、三十五龍王、三十三大神將、二十四鬼師，並説山海精魅、四十九鬼、四十九山精，及諸魅鬼名。若急難之日，當齋戒一心，思念十方一切諸佛，過去七佛，八大菩薩，十大弟子，五百開士，三十三天，諸大龍王，善神將軍及鬼神等。正心正意，莫念東西南北之事；亦復莫念家室之事。

### 九、 佛説灌頂召五方龍王攝疫毒神咒經：

佛遊竹林，阿難爲維耶離國疾疫，求佛救護，佛言：疫毒火殃，皆是殺獵所感。普慈一切，受持禁戒，行於十善，可得至道。遂説五方龍神王名，遣禪提比丘往救人民。二十九年之後，禪提命終，疫病復興，人民奔趣禪提精舍，見彼先時所嚼楊枝，擲地成樹，樹下有泉，禮拜此樹，折此樹枝，取下泉水，拂灑病人，百病除愈。

### 一○ 、 佛説灌頂梵天神策經：

佛在因沙崛山中，梵王請出梵結願一百偈頌，以爲神策，佛讚許之，遂説九十九卦，每卦八句，神應異常。

### 一一、 佛説灌頂隨願往生十方浄土經：

佛將涅槃，普廣菩薩問：四輩弟子，修何功德，得生十方國土？佛爲説十方佛國，隨願往生。普廣又問：何故經中讚歎阿彌陀佛刹？佛言：娑婆世界，人多貪濁，信向者少，習邪者多，不信正法，不能專一，心亂無志；令諸衆生專心有在，是故讚歎彼國土耳。

次明：爲亡者修福，如餉遠人，無不獲果。又明臨終皈依受戒、悔過修善；如人負債，依附王者。又明爲亡人修福，亡者七分獲一。若以亡者之物，施於三寶，功德力强，可得拔地獄殃。又明：未終之時，逆修三七，其福無量。又明：請十方僧，不擇善惡持戒毁戒高下之行，次第供養，無别異想，其福最多。又爲大衆説那舍長者父母罪福因緣。又説諸佛無上章句。

### 一二 、 佛説灌頂拔除過罪生死得度經：

佛遊維耶離樂音樹下，文殊師利請問往昔諸佛名字，及國土清浄莊嚴之事，佛告以藥師瑠璃光如來十二上願，其國猶如無量壽國。有二菩薩：一名日曜，二名月浄，次補佛處。乃至願生西方彌陀國者，聞是佛名，有八大菩薩，迎令往之。此與流通藥師本願經同本。具出八菩薩名。

### 别譯一種

#### ⑴【 佛説摩尼羅亶經】 

一卷。大藏第二十一册（九一○）。東晉· 天竺三藏竺曇無蘭譯。與灌頂經第八卷同。