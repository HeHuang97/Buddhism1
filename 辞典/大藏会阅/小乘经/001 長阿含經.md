# 原始教典門

## 一、長阿含經

此經有二十二卷，約二十一萬字。

譯者：是姚秦時代，罽賓國（在北印度。新稱迦濕彌羅。即今克什米爾一帶。 ）的沙門，佛陀耶舍共竺佛念譯的。

佛陀耶舍，此云覺名，或云覺稱，僧傳譯爲覺明。罽賓國人。於姚秦弘始九年（東晉安帝義熙三年。公元407年）來長安，以弘始十二年，譯四分律，及長阿含經等。至十五年方訖。曾去廬山，參加慧遠大師的蓮社，爲十八賢之一。後還罽賓，不知所終。事跡詳見高僧傳初集卷二，開元釋教録卷四。

竺佛念，涼州（即今甘肅省地）人。精通梵漢音義。於苻秦、姚秦時，爲譯人之宗。後寂於常安。 （開元録卷四）

开元録云：「沙門竺佛念，譯爲秦言。道含筆受。 」故云：佛陀耶舍共竺佛念譯。

此經共有四分：第一分，有四經；第二分，有十五經；第三分，有十經；第四分，只一經，而分十二品。如表：

| 分别   | 经名               | 卷次  | 别译                       |
| ------ | ------------------ | ----- | -------------------------- |
| 第一分 | 初大本经第一       | 1     | 佛说七佛经                 |
|        |                    |       | 佛说毘婆尸佛經             |
|        | 游行经第二         | 2-4   | 佛般泥洹经                 |
|        |                    |       | 大般涅槃经（法显译）       |
|        |                    |       | 般泥洹经                   |
|        | 典尊经第三         | 5     | 佛説大堅固婆羅門緣起經     |
|        | 闍尼沙經第四       | 5     | 佛説人仙經                 |
| 第二分 | 初小緣經第一       | 6     | 佛説白衣金幢二婆羅門緣起經 |
|        | 轉輪聖王修行經第二 | 6     |                            |
|        | 弊宿經第三         | 7     |                            |
|        | 散陀那經第四       | 8     | 佛説尼拘陀梵志經           |
|        | 衆集經第五         | 8     | 佛説大集法門經             |
|        | 十上經第六         | 9     | 長阿含十報法經             |
|        | 增一經第七         | 9     |                            |
|        | 三聚經第八         | 10    |                            |
|        | 大緣方便經第九     | 10    | 佛説人本欲生經             |
|        | 釋提桓因問經第十   | 10    |                            |
|        | 阿夷經第十一       | 11    |                            |
|        | 善生經第十二       | 11    | 佛説尸迦羅越六方禮經       |
|        |                    |       | 佛説善生子經               |
|        | 清浄經第十三       | 12    |                            |
|        | 自歡喜經第十四     | 12    | 佛説信佛功德經             |
|        | 大會經第十五       | 12    | 佛説大三摩惹經             |
| 第三分 | 阿摩晝經第一       | 13    | 佛開解梵志阿颰經           |
|        | 梵動經第二         | 14    | 佛説梵網六十二見經         |
|        | 種德經第三         | 15    |                            |
|        | 究羅檀頭經第四     | 15    |                            |
|        | 堅固經第五         |       |                            |
|        | 倮形梵志經第六     | 16    |                            |
|        | 三明經第七         |       |                            |
|        | 沙門果經第八       | 17    | 佛説寂志果經               |
|        | 布吒婆樓經第九     |       |                            |
|        | 露遮經第十         | 17    |                            |
| 第四分 | 世記經分十二品     | 18-22 | 大樓炭經                   |
|        |                    |       | 起世經                     |
|        |                    |       | 起世因本經                 |

### 第一分

#### 初大本經第一

佛在舍衞國給孤獨園，諸比丘於乞食後，集花林堂，共議如來神通威力弘大，盡知過去無數劫事。佛於閑静處，天耳聞知，即詣花林堂，告諸比丘：「善哉！善哉！汝等以平等信，出家修道，諸所應行，凡有二業：一曰、 賢聖講法，二曰、 賢聖默然。汝等所論，正應如是」云云。乃爲諸比丘説過去七佛因緣；又廣説毘婆尸佛降生、成道、轉法輪事。（知津）

> 「死者、盡也；風先、火次，諸根壞敗，存亡異趣，室家離别，故謂之死。」這段經文，把死的意義説得很清楚。

> 「沙門者，捨離恩愛，出家修道，攝御諸根，不染外欲，慈心一切，無所傷害，逢苦不慼，遇樂不欣，能忍如地，故號沙門。」

> 「夫出家者，欲調伏心意，永離塵垢，慈育群生，無所侵嬈，虚心静寞，唯道是務。」

此兩段經文，是我們出家人最好的座右銘！

七佛出現時事表

| 七佛名<br>事别 | 一、毗婆尸佛                                                 | 二、尸棄佛                                                | 三、毗舍婆佛                               | 四、拘樓孫佛            | 五、拘那含佛                | 六、 迦葉佛               | 七、 釋迦佛                     |
| -------------- | ------------------------------------------------------------ | --------------------------------------------------------- | ------------------------------------------ | ----------------------- | --------------------------- | ------------------------- | ------------------------------- |
| 出 現 時       | 過去九十一刧                                                 | 過去三十一刧                                              | 過去三十一刧                               | 現在賢刧                | 現在賢刧                    | 現在賢刧                  | 現在賢刧                        |
| 人 壽          | 人壽八萬歲時                                                 | 七萬歲時                                                  | 六萬歲時                                   | 四萬歲時                | 三萬歲時                    | 二萬歲時                  | 百 歲 時                        |
| 種 姓          | 刹 利 種<br>姓拘利若                                         | 同左                                                      | 同左                                       | 婆羅門種<br>姓 瞿 曇    | 同左                        | 同左                      | 刹 利 種<br>姓 瞿 曇            |
| 成 佛 道 樹    | 坐波波羅樹下                                                 | 坐分陀利樹下                                              | 坐婆羅樹下                                 | 尸利沙樹下              | 烏暫婆羅門樹下              | 尼拘律樹下                | 鉢多羅樹下                      |
| 説 法 會 數    | 三會説法<br/>初會弟子十六萬八千人<br/>二會十萬人<br/>三會八萬人 | 三會説法<br/>初會弟子十萬人<br/>二會八萬人<br/>三會七萬人 | 二會説法<br/>初會弟子七萬人<br/>二會六萬人 | 一會説法<br/>弟子四萬人 | 一會説法<br/>弟子三萬人     | 一會説法<br/>弟子二萬人   | 一會説法<br/>弟子一千二百五十人 |
| 上首弟子名     | 一、 騫茶<br/>二、 提舍                                      | 一、 阿毗浮<br/>二、 婆婆                                 | 一、 扶遊<br/>二、 鬱多摩                  | 一、 薩尼<br/>二、 毘樓 | 一、舒槃那<br/>二、多鬱多樓 | 一、 提舍<br/>二、 婆羅婆 | 一、 舍利弗<br/>二、 目犍連     |
| 侍 者 名       | 無 憂                                                        | 忍 行                                                     | 寂 滅                                      | 善 覺                   | 安 和                       | 善 友                     | 阿 難                           |
| 佛 子 名       | 方 膺                                                        | 無 量                                                     | 妙 覺                                      | 上 勝                   | 導 師                       | 集 軍                     | 羅 睺 羅                        |
| 佛 父 名       | 槃 頭                                                        | 明 相                                                     | 善 燈                                      | 祀 得                   | 大 德                       | 梵 德                     | 浄 飯                           |
| 佛 母 名       | 槃 頭 婆 提                                                  | 光 矅                                                     | 稱 戒                                      | 善 枝                   | 善 勝                       | 財 主                     | 大 清 浄 妙                     |
| 所 治 城 名    | 槃 頭 婆 提                                                  | 光 相                                                     | 無 喻                                      |                         |                             |                           | 迦 毗 羅 衛                     |
| 王 名          |                                                              |                                                           |                                            | 安 和                   | 清 浄                       | 汲 毗                     |                                 |
| 王 所 治 城    |                                                              |                                                           |                                            | 安 和                   | 清 浄                       | 波 羅                     |                                 |

别譯二種

##### ⑴〔佛説七佛經〕　

一卷，約六千餘字。大藏第一册（一五○頁），中藏第一輯第九集（線裝第六十五册）。

宋朝·中印土沙門法天譯。法天，中印度那爛陀寺僧。於宋開寶六年（九七三）至鄜州。後於譯經院譯經。寂於咸平四年（一○○一）。（中佛簡史）

佛在祇園，爲諸苾芻説七佛氏族名字及大弟子等。又廣説毘婆尸佛降生瑞應。與長阿含初大本緣經前 分同。（知津）

##### ⑵〔 毘婆尸佛經〕　

二卷，約六千餘字。大藏第一册（一五四），中藏第一輯第九集（線裝第六十五册）。譯人同前。

佛爲苾芻説過去毘婆尸佛遊觀四門、出家、轉法輪事。與長阿含初大本經後分同。（知津）

#### 遊行經第二

佛在羅閲城耆闍崛山中。阿闍世王欲伐鄰國（跋祇國），遣禹舍大臣問佛，佛對阿難説跋祇國人具足七事，謂： 一、 數相集會，講議正事；二、 君臣和順，上下相敬；三、 奉法曉忌，不違禮度；四、 孝事父母，敬順師長；五、 恭於宗廟，致敬鬼神；六、 閨門真正，潔浄無穢；至於戲笑，言不及邪；七、宗事沙門，敬持戒者，瞻侍護養，未嘗懈怠。一一皆問阿難：「聞否？」皆答：「聞之。」一一皆云：「若能爾者，長幼和順，轉更增盛，其國久安，無能侵損。」禹舍白佛：「彼國人民，若行一法，猶不可圖，況復具七？」便即辭歸。以此因緣，令諸比丘盡集講堂，爲説六種七法，及二種六不退法。

爾時世尊於羅閲祇隨宜住已，往詣竹園，爲諸比丘説修戒定慧得大果報，能盡三漏（欲漏、有漏、無明漏）。

次詣巴陵弗城，受諸清信士供養。

佛告諸清信士：「凡人犯戒，有五衰耗： 一、 求財所願不遂；二、 設有所得，日當衰耗；三、 在所至處，衆所不敬；四、 醜名惡聲，流聞天下；五、 身壞命終，當入地獄。凡人持戒，有五功德： 一、 諸有所求，輒得如願；二、 所有財産，增益無損；三、 所往之處，衆人敬愛；四、 好名善譽，周聞天下；五、 身壞命終，必生天上。」

次從跋祇遊行，至拘利村，爲諸比丘説四深法，謂聖戒、定、慧、聖解脱。此法微妙，難可解知；我及汝等不曉了故，久在生死，流轉無窮！

次詣那陀村，阿難問佛： 此村有十二人、五十人、五百人，命終生處。佛爲説之。

次詣毘舍離國、受菴婆婆梨女之供。因見五百隸車威儀容飾，因誡比丘，當自攝心，具諸威儀。

菴女以園施佛，佛令「施佛爲首，及招提僧。」以佛之園林房舍衣鉢六物，無有能堪受此供者故。

次至竹林，應毘沙陀耶婆羅門供。時彼土榖貴、饑饉，乞求難得，佛令諸比丘，各隨知識，分往諸國安居。佛與阿難獨留竹林。於後夏安居中，佛身示疾，將般涅槃；以諸比丘未集故，且少留壽。

佛與阿難至遮婆羅塔，止一樹下。佛告阿難：「諸有修四神足，多修習行，常念不忘，在意所欲，可得不死一劫有餘。佛四神足已多修行，專念不忘，在意所欲，如來可止一劫有餘，爲世除冥，多所饒益，天人獲益」。如是再三。阿難爲魔所蔽，不知勸請。阿難去後，魔王波旬即來勸佛速入涅槃，佛許於三月後，於本生處—拘尸那竭娑羅雙樹間，當取滅度。佛入三昧，大地震動。阿難問佛地動因緣，佛答：有八種： 一、 地在水上，水止於風，風止於空，空中大風有時自起，則大水擾，水擾則地動；二、 得道比丘、比丘尼、及大神尊天，觀水性多，觀地性少，欲知試力，則普地動；三、 菩薩入胎時；四、 降生時；五、 成正覺時；六、 轉法輪時；七、 佛教化將畢；欲涅槃時；八、 佛涅槃時。

佛與阿難俱詣香塔，在一樹下敷座而坐，勅諸比丘令集講堂。佛告諸比丘：「當勤修三十七道品；當於此法中，和同敬順，勿生諍訟，同一師受，同一水乳；於我法中，宜勤受學；當善受持十二部經，稱量分别，隨事修行；如來於後三月，當般涅槃。」諸比丘皆悲痛。阿難請佛住壽一劫，勿取滅度。佛責於前爲説時猶不勸請。今已應魔請，已捨命，如人棄吐，豈復自食？

次詣菴婆羅村，誡諸比丘勤修三學。

次往瞻婆村、犍茶村、婆梨婆村、及詣負彌城北，止尸舍婆林，爲諸比丘説四大教法。

次往波婆城，受工師子周那之供。周那别煮世所奇珍栴檀樹耳獨奉世尊。佛告周那：「勿以此耳與諸比丘。」周那受教，不敢輒與。時彼衆中有一長老比丘，晚暮出家，於其座上，以餘器取，食後，周那以偈問佛：「世有幾沙門？」佛答：「沙門有四： 一、 行道殊勝，二、 善説道義，三、 依道生活，四、 爲道作穢。」

次度一阿羅漢弟子，名曰福貴。

次詣拘孫河飲浴，止一樹下，周那於佛前般涅槃。

阿難問佛：「佛滅度後，葬法云何？」佛答：「當如輪王葬法。」

佛告阿難：「有四種人，應起塔；一、 如來，二、 辟支佛，三、 聲聞人，四、 轉輪王。」

次詣拘尸城末羅雙樹間，令阿難敷牀座，使頭北首面向西方；以佛滅後，法當久住北方故。

次説梵摩那比丘威光殊勝因緣。

阿難請佛： 莫在此小國滅度。何不往餘大國？佛止之，因爲説此城昔日大善見轉輪王所都，莊嚴殊勝，並説善見輪王因緣。謂佛曾於此處，六返作轉輪王。

次度最後弟子須跋梵志。佛爲須跋説偈云：「我年二十九，出家求善道；須跋！我成佛，今已五十年！」

須跋求出家受具，佛告須跋：「若有異學梵志，於我法中修梵行者，當試四月： 觀其人行，察其志性，具諸威儀無漏失者，乃得具戒。須跋！當知： 在人行耳。」遂許須跋即受具戒，是夜即成羅漢，是爲如來最後弟子，便於佛前先取滅度。
佛告阿難：「我滅度後，諸釋種來求爲道者，當聽出家受具足戒，勿使留難。諸異學梵志來求爲道，亦聽出家受具足戒，勿試四月。所以者何？彼有異論，若小稽留，則生本見。」

阿難白佛言：「佛滅度後，諸女人輩，未受誨者，當如之何？」佛告阿難：「莫與相見。」阿難又白：「設相見者，當如之何？」佛言：「莫與共語。」阿難又白：「設與語者，當如之何？」佛言：「當自檢心。」

「阿難！汝謂佛滅度後，無復覆護，失所依耶？勿造斯見！我成佛來所説經戒，即是汝護，是汝所持。阿難！自今日始，聽諸比丘捨小小戒。上下相呼，當順禮度；斯則出家敬順之法。」

佛令諸比丘： 有疑速問，無致後悔。衆無疑故，無有問者。佛出金色臂，告諸比丘。「汝等當觀，如來出世，如優曇花，時一現耳。」因説偈言：「右臂紫金色，佛現如靈瑞；去來行無常，現滅無放逸！是故比丘，無爲放逸；我以不放逸故，自致正覺。無量衆善，亦由不放逸得。一切萬物無常存者。此是如來末後所説。」

於是世尊即入諸定，從四禪起，而般涅槃。

佛涅槃已，闍維（火化）之後，八王争舍利，香姓婆羅門均作八分，諸王請歸，建塔供養。

末云： 佛降生、出家、成道，皆是二月八日，八日取涅槃。

别譯三種

##### ⑴ 〔 佛般泥洹經〕　

二卷，約二萬多字。大藏第一册（一六○），中藏第一輯第四集（線裝第三十六册）。

西晉·河内沙門白法祖譯。開元録云：「沙門白遠，字法祖，本姓萬氏。河内（河南省黄河以北的地方）人。少發道心，啓父出家。才思儁徹，敏朗絶倫。誦經日八九千言。研味方等，妙入幽微。祖既博涉多聞，善通梵書之語。於惠帝代（二九○—三○六），譯經一十六部。後忽謂弟子及諸道人云：『我數日（後，怨）對當至。』便辭别。作素書，分布經像及資財訖。時張輔爲秦州刺史，祖與俱往。明晨，詣輔共語，忽忤輔意，遂爲所害。時人以爲知宿命矣。後少時，有人姓李名通，死而更蘇，云： 見祖法師在閻羅王處，爲王講首楞嚴三昧經。云： 講竟，應往忉利天。又見祭酒（官名，掌教化及儀節）王浮及道士基公，次被杻械，求祖懺悔。昔祖平素之日，與浮每諍邪正，浮屢屈，既瞋不自忍，乃作『老子化胡經』（見大藏第五十四册一二六六），以誣謗佛法。殃有所歸，故死方思悔耳。」（開元録卷四）

因阿闍世王遣雨舍大臣問伐越祇國事，佛爲説七不衰法。大臣去後，爲比丘説七七之法。次説四痛（生老病死）八戒之法。乃至受奈女供，展轉遊行，至雙樹間入滅，焚身起塔，結集經典。（知津），與遊行經同。

末云： 佛以四月八日生；出家、得道、滅度皆八日。

卷末註：「佛般涅槃至慶曆六年丙戌，已一千九百九十四年。」宋仁宗慶曆六年，公元一○四六年。

##### ⑵ 〔 大般涅槃經〕　

三卷，約二萬餘字。大藏第一册（一九一），中藏第一輯第四集（線裝第三十六册）。

東晉沙門法顯譯。顯師平陽武陽人。三歲，便度爲沙彌，二十歲受具戒。常慨經律論舛闕，誓志尋求，遂於姚秦弘始元年（即東晉隆安三年，公元三九九），與慧景、道整等，共發跡長安，求法天竺。渡沙河，越葱嶺，經六年，歷三十餘國，方達中天竺僧伽施國。至義熙九年（四一三）回國，達青州。十年，入建康。十二年，於道場寺，與佛駄跋陀羅共譯出大般泥洹經等。後寂於辛寺。年八十二，或云八十六。（中佛簡史）

佛三語阿難： 設得四神足者，欲住壽一劫，皆得隨意。阿難不解勸請。魔來請佛涅槃，佛遂許之。周歷諸處，詔誥四衆，於雙樹間入滅，荼毘。與長含遊行經同本。（知津）

##### ⑶ 〔 般泥洹經〕 

（或作「佛説方等泥洹經」）　二卷，約二萬餘字。大藏第一册（一七六），中藏第一輯第四集（線裝第三十六册）。不載譯人，附東晉録。與前經大同小異。

#### 典尊經第三（卷五）

佛在耆闍窟山。執樂天般遮翌子，述梵童爲忉利天説過去大典尊事——大典尊爲閻浮提慈悲王相，平分閻浮以爲七分，爲七國相。後於夏四月修四無量（慈悲喜捨），因聞梵天啓示而出家。大典尊，即今釋迦文佛。因而問佛，佛爲説究竟梵行法。

别譯一種

##### ⑴ 〔 佛説大堅固婆羅門緣起經〕　

二卷，約近一萬字。大藏第一册（二○七）；中藏第一輯第九集（線裝第六十八册）。

宋·北印度沙門施護譯。施護，北印度烏填曩國人。於宋太宗太平興國五年（九八○）來華。與天息災、法天等，於譯經院共譯諸經。施護所譯，共百十餘部云。

内容： 與長阿含典尊經同。大堅固，即彼經大典尊。

#### 闍尼沙經第四（卷五）

佛遊那提犍稚住處。阿難思念： 十六大國有命終者，佛悉記其生處，唯不記摩竭國，遂爲摩竭國人請記。時佛至大林處，坐一樹下，思惟摩竭國人命終生處。時有一鬼神，自稱名闍尼沙（此云勝結使），即摩竭國王，命終生四王天，爲毘沙門作子，向佛述梵童爲諸天所説法，佛即以之酬阿難請。（知津）

别譯一種

##### ⑴ 〔 佛説人仙經〕　

一卷，約三千餘字。大藏第一册（二一三），中藏第一輯第九集（線裝第六十五册）。

宋·中印度沙門法賢譯。中佛史云：「法天，後改名法賢。」則法賢即法天也。自太平興國五年（九八○）至咸平四年（一○○一），二十年間，譯經凡百二十餘部。

内容： 説頻婆娑羅王命終，生四王天，作毘沙門天王太子，名曰人仙。來述忉利、梵王説法事。與長阿含闍尼沙經同本。（知津）

### 第二分

#### 初小緣經第一（卷六）

佛在舍衞國清信園林鹿母講堂。佛爲二出家婆羅門（一名婆悉吒，二名婆羅墮）説四姓平等；作惡墮落，作善超昇。又爲説四姓本緣。二人聞已，見諦、證道。

經云：「婆悉吒！今我無上正真道中，不須種姓，不恃吾我憍慢之心。俗法須此，我法不爾。若有沙門婆羅門，自恃種姓，懷憍慢心，則於我法中，終不得成無上證也。若能捨離種姓，除憍慢心，則於我法中得成道證，堪受正法。人惡下流，我法不爾。」

又云：「婆悉吒！汝今當知：今我弟子，種姓不同，所出各異，於我法中出家修道，若有人問：汝何種姓？當答彼言： 我是沙門釋種子也！」

别譯一種

##### ⑴ 〔 佛説白衣金幢二婆羅門緣起經〕　

三卷，約七千餘字。大藏第一册（二一六），中藏第一輯第九集（線裝第六十七册）。

宋·北印度沙門施護等譯。

二婆羅門近佛，而恒見佛問法，佛爲説四姓起因，即出家證果。與長含初小緣經（亦名四姓經）同本。（知津）

#### 轉輪聖王修行經第二（卷六）

佛在摩羅醯人間遊行，與諸比丘漸至摩樓國。佛告諸比丘：「汝等當自熾然，熾然於法，勿他熾然；當自皈依，皈依於法，勿他皈依，謂修四念處觀。」並説古先聖王治世，末後出家。至第七王，不如法治，漸生惡法，致成減劫。刀兵劫後，漸次修善，壽倍倍增。至八萬歲時，彌勒如來出世，是故比丘當修善法，則壽命延長—謂四神足；顔色增益—謂具戒品；安隱快樂—謂成四禪；財寶豐饒—謂行四等；威力具足—謂見四諦，力能降魔。

#### 弊宿經第三（卷七）

童女迦葉與五百比丘遊拘薩羅國，至斯波醯村北尸舍婆林止。迦葉爲弊宿婆羅門廣設譬喻，種種説法，破其斷見，乃至説棄金擔麻喻。婆羅門皈依、設會，死得生天。

#### 散陀那經第四（卷八）

佛在羅閲祇毘訶羅山七葉樹窟。散陀那居士往尼俱陀梵志處，梵志毁佛，佛至其處，爲説苦行浄不浄法，折伏梵志。

别譯一種

##### ⑴ 〔佛説尼拘陀梵志經〕　

二卷，約六千多字。大藏第一册（二二二），中藏第一輯第九集（線裝第六十七册）。

宋·北印度沙門施護等譯。

和合長者至尼拘陀梵志所，彼方止其世論，長者問之，反言瞿曇慧何能轉？佛往問之，彼則默不能答。與長含散陀那經同本。（知津）

#### 衆集經第五（卷八）

佛遊末羅，至波婆城闍頭菴婆園。佛勅舍利弗爲諸比丘説法，因説種種增一之法。

别譯一種

##### ⑴ 〔 佛説大集法門經〕　

二卷，約八千餘字。大藏第一册（二二六），中藏第一輯第九集（線裝第六十六册）。宋·施護譯。

佛遊末利城，有末利優婆塞，新造一舍，請佛及僧安止；佛示安卧，舍利子説增一至十法。與長含衆佛遊鴦伽國，詣瞻婆城，止宿伽伽池側。佛勅舍利弗説法，因説十上法，謂： 多成法、修法、覺法、滅法、退法、增法、難解法、生法、知法、證法。各各增一至十，共五百五十法。

别譯一種

##### ⑴ 〔 長阿含十報法經〕　

二卷，約一萬多字。大藏第一册（二三三），中藏第一輯第五集（線裝第三十六册）。

後漢·安息國沙門安世高譯。世高，名清，本安息國（安息，波斯之古王國名。）之太子，讓國與叔，出家修道。博探經藏，尤精阿毘曇，兼通禪經。以東漢桓帝建和初，來洛陽。至止未久，即通習華言。於桓帝建和二年（一四八）至靈帝建寧四年（一七一），二十餘年間，譯出安般守意經等九十餘部。於洛陽宣譯事畢，乃振錫江南。寂年不明。（中佛簡史）案： 世高跡多靈異： 一、 憶宿命，來華償舊業；二、 度同學，化亭廟神。詳見開元釋教録卷一，高僧傳卷一。

此經内容，與十上經五百五十法同。

#### 增一經第七（卷九）

佛在舍衞國祇樹給孤獨園，爲諸比丘説多成法、修法、覺法、滅法、證法，皆增一至十。

#### 三聚經第八（卷十）

佛在舍衞給孤園，爲諸比丘説三法聚，謂： 趨惡趣、趨善趣、趨涅槃法，各增一至十。

#### 大緣方便經第九（卷十）

佛在拘流沙國劫摩沙住處，爲阿難廣説十二因緣甚深義。

别譯一種

##### ⑴ 〔 佛説人本欲生經〕　

一卷，約六千餘字。大藏第一册（二四一），中藏第一輯第五集（線裝第三十六册）。後漢安世高譯。

與長含大緣方便經同本。

此經有安公註釋：「佛説人本欲生經註」一卷，約一萬一千餘字。大藏第三十三册（一—九）。東晉·道安法師註。安公事蹟，見高僧傳卷五。

序云：「人本欲生者。照于十二因緣而成四諦也。本、痴也，欲、愛也，生、生死也。略舉十二之三以爲因也。」

#### 釋提桓因問經第十（卷十）

佛在摩竭國菴婆羅村北，毘陀山因陀婆羅窟中，爲帝釋説： 因調有想，因想有欲，有愛憎，有貪嫉，乃至共相傷害。

#### 阿夷經第十一（卷十一）

佛在冥寧國阿夷土。爾時、世尊入阿夷城乞食，因時尚早，便往詣房伽婆梵志所，爲説善宿比丘事，及説破世見事。

#### 善生經第十二（卷十一）

佛在羅閲祇耆闍窟山中，爲善生長者子説離四惡行，禮敬六方法。

别譯二種

##### ⑴ 〔 佛説尸迦羅越六方禮經〕　

一卷。約一千餘字。大藏第一册（二五○），中藏第一輯第五集（線裝第三十六册）。後漢安世高譯。

##### ⑵ 〔 佛説善生子經〕　

一卷。約三千餘字。大藏第一册（二五二），中藏第一輯第五集（線裝第三十六册）。

西晉·沙門支法度譯。度公，未詳何許人。於惠帝永寧元年（三○一），譯經四部。見開元録卷二。

右二經，與長阿含善生經同；亦與中阿含卷三十三之善生經同本。

#### 清浄經第十三（卷十二）

佛在迦維羅衞國緬祇優婆塞林中。因周那沙彌述外道徒衆鬥諍事，佛爲説無諍正法。

#### 自歡喜經第十四（卷十二）

佛在那難陀城波波利菴婆林。舍利弗向佛作師子吼，稱説過去未來現在沙門婆羅門智慧神通功德道力無有與如來等者。佛問之，舍利弗即廣説如來難及之法。

别譯一種

##### ⑴ 〔 佛説信佛功德經〕　

一卷。約三千餘字。大藏第一册（二五五），中藏第一輯第九集（線裝第六十五册）。宋·沙門法賢譯。

佛在菴羅園中，舍利弗歎佛種種最勝功德。與長含自歡喜經同本。

#### 大會經第十五（卷十二）

佛在釋翅提國迦維林中。諸天集會，佛爲結咒。

録經偈二首：

&nbsp;&nbsp;&nbsp;&nbsp;比丘見衆穢，&nbsp;&nbsp;&nbsp;&nbsp;端心自防護；

&nbsp;&nbsp;&nbsp;&nbsp;欲如海吞流，&nbsp;&nbsp;&nbsp;&nbsp;智者護諸根。

&nbsp;&nbsp;&nbsp;&nbsp;若於正法中，&nbsp;&nbsp;&nbsp;&nbsp;能不放逸者，

&nbsp;&nbsp;&nbsp;&nbsp;則度老死地，&nbsp;&nbsp;&nbsp;&nbsp;永盡諸苦本。

别譯一種

##### ⑴ 〔 佛説大三摩惹經〕　

一卷。約二千多字。大藏第一册（二五八），中藏第一輯第九集（線裝第六十五册）。宋·沙門法天譯。
佛在迦毘羅林。四梵王各以頌讚。大衆雲集。會中有大黑神，名祖蹲那，勇猛暴惡，惱害人天；佛説聲聞法以調伏之，令住聲聞乘。與長阿含大會經同本。唯彼有咒五章，此無。

### 第三分

#### 阿摩晝經第一

佛遊俱薩羅國，至伊車能伽羅俱薩羅婆羅門村，止伊車林中。沸伽羅婆羅門遣其弟子阿摩晝觀佛相好，阿摩晝輕慢釋種，佛出其種姓之因，並爲説妙法，如四分律大小持戒犍度所明。次令得見相好，還白其師；師來見佛，覩相、設供；爲阿摩晝悔過，除白癩病；自復悟道生不還天。

别譯一種

##### ⑴ 〔佛開解梵志阿颰經〕　

一卷。約六千餘字。大藏第一册（二五九），中藏第一輯第五集（線裝第三十六册）。

吴·月支國居士支謙譯。支謙，字恭明。一名越。本月支國人；祖父法度，以漢靈帝時，率國人數百歸化，故謙實生於中國。漢獻帝末，避亂入吴，吴大帝孫權拜爲博士。謙以大教雖行，而經多梵文，未盡翻譯之美，乃廣收衆經舊本，譯爲漢語。從吴黄武二年（二二三），至建興二年（二五三），三十餘載，譯經八十八部，一百一十八卷。後隱於穹隘山，卒於山中。春秋六十。

内容： 與長含阿摩晝經同。

#### 梵動經第二（卷十四）

佛遊摩竭國，詣竹林止。善念梵志與弟子梵摩達，師徒常共隨佛後行，善念極毁三寶，梵摩極讚三寶。

諸比丘共集講堂議論此事。佛天耳聞知，即詣講堂，誡諸比丘： 於毁三寶者，不得懷忿；於稱讚者，亦勿歡喜。凡夫寡聞，直讚小緣威儀戒行；唯賢聖弟子，能以甚深微妙大法光明讚佛，謂善知六十二見本末因緣；知已、不著，而得解脱。佛説已，大千世界三返六種震動。阿難請問經名。

别譯一種

##### ⑴ 〔 佛説梵網六十二見經〕　

一卷。九千九百字。大藏第一册（二六四），中藏第一輯第五集（線裝第三十六册）。吴·支謙譯。

此經與長含梵動經同本。

#### 種德經第三（卷十五）

佛在鴦伽國，與諸比丘人間遊行，止瞻婆城伽伽池側。種德婆羅門見佛，佛問以婆羅門法，於五法中，以次揀去生、誦、端正；惟持戒、智慧，缺一不可。佛讚印之。並爲説比丘戒慧，彼即受三皈五戒。

佛言：「戒能浄慧，慧能浄戒。如人洗手，左右相須。戒慧具者，我説名比丘。」

#### 究羅檀頭經第四（卷十五）

佛在俱薩羅國，與諸比丘人間遊行，至俱薩羅佉婆提婆羅門村北，止尸舍婆林。究羅檀頭婆羅門問佛大祀法，佛爲説之。及説皈戒、慈心、出家功德。此婆羅門即放牛羊等物，受皈戒、供佛、證果，生不還天。

#### 堅固經第五（卷十六）

佛在那難陀城波婆利菴次林中。堅固長者子三請世尊勅比丘現神足，佛言： 我但教弟子於空閑處静默思道，若有功德，當自覆藏；若有過失，當自發露。以現神足能起謗故。

#### 倮形梵志經第六（卷十六）

佛在委若國，金槃鹿野林中。爲倮形梵志説： 苦行亦有善惡二趣，不皆訶責，但非出要。惟如來大師子吼，能令人出家成道。梵志求欲出家受戒，佛言：「若異學欲來入我法中出家修道者，當留四月觀察，稱可衆意，然後當得出家受戒。雖有是法，亦觀其人耳。」梵志即出家受具。受戒未久，即成阿羅漢。

#### 三明經第七（卷十六）

佛在俱薩羅國人間遊行，詣伊車能伽羅俱薩羅婆羅門村，止宿伊車林中。爲婆悉吒、頗羅墮二梵志弟子破三明婆羅門所説梵道虚妄，及爲正説梵道。

#### 沙門果經第八（卷十七）

佛在羅閲祇耆舊童子菴婆園中。爲阿闍世王説沙門現在所修，現得果報。並受其懺害父之罪。王即設供請佛，並受皈戒。

别譯一種

##### ⑴ 〔 佛説寂志果經〕　

一卷。約七千餘字。大藏第一册（二七○），中藏第一輯第五集（線裝第三十六册）。

東晉·西域沙門竺曇無蘭譯。曇無蘭，此云法正。西域人也。以孝武帝太元六年（三八一）至太元二十年（三九五），於揚都謝鎮西寺譯經六十一部。見開元録卷三。

此經與沙門果經同本。

#### 布吒婆樓經第九（卷十七）

佛在舍衞國祇樹給孤獨園。佛於乞食時，往至布吒婆樓梵志所，問彼共集爲何講説，答言： 諸梵志等説相違論，謂無因緣想生，無因緣想滅。佛破彼論，爲説有因緣想生，有因緣想滅。梵志後出家證果。

#### 露遮經第十（卷十七）

佛在拘薩羅人間遊行，詣婆羅婆提婆羅門村北，尸舍婆林中止。露遮婆羅門見佛、請佛，尋起惡見，謂不應爲人説法；佛受供時破之。彼聞法已，即受皈戒。

### 第四分

#### 世記經（卷十八—二十二）（十二品）

##### 閻浮提州品第一 

佛在舍衞給孤獨園俱利窟中。衆比丘食後，集講堂共議： 天地何由而成？何由而敗？衆生所居國土云何？佛以天耳聞知，即詣講堂，爲説世界成壞等事。

此品説三千大千世界乃至南閻浮提事。

##### 鬱單曰品第二　

明北州事。

##### 轉輪王品第三　

明輪王事。

##### 地獄品第四　

明八大地獄，八獄各有十六小地獄。復有十地獄，謂厚雲、無雲、乃至第十名鉢頭摩。並明十獄壽量。

經云：「夫士之生，斧在口中；所以斬身，由其惡言。」

次説閻羅王所治處。

佛告諸比丘：「有三使者： 一、 老，二、 病，三、 死。有衆生，身行惡，口言惡，心念惡；身壞命終，墮地獄中，獄卒將此罪人詣閻羅王所，到已，白言：『此是天使所召也。唯願大王，善問其詞。』王問罪人言：『汝不見初使耶？』罪人報言：『不見。』王復告言：『汝在人中時，頗見老人： 頭白、齒落、目視矇……氣力衰微；見此人否？』罪人言：『見。』王復告言：『汝何不自念： 我亦如是？』報言：『我時放逸，不自覺知。』王復語言：『汝自放逸，不能修身口意，改惡從善，今當令汝知放逸苦！』王又告言：『今汝受罪，非父母過，非兄弟過，亦非天帝，亦非先祖，亦非知識、僮僕、使人，亦非沙門、婆羅門過；汝自爲惡，汝今自受。』（第二天使—病，第三天使—死，亦如是問。）時閻羅王，以三天使具詰問已，即付獄卒。時彼獄卒，即將罪人詣大地獄。」

##### 龍鳥品第五　

明卵胎濕化四生龍及金翅鳥事。末説外道邪見互相是非，説往昔鏡面王令群盲摸象喻。

##### 阿須倫品第六

（阿須倫、即阿修羅）

##### 四天王品第七

##### 忉利天品第八　

明諸天身、衣、壽量等。月三齋日，四天王差使者、太子、及自身巡南州，觀察善惡。

##### 三災品第九　

明世界至壞劫時，火、水、風三災。

##### 戰鬥品第十　

明阿須倫與忉利天鬥戰事。

##### 三中劫品第十一　

謂刀兵劫、榖貴劫、疾疫劫。即減劫時小三災。

##### 世本緣品第十二　

明世界成時因緣。

别譯三種

##### ⑴ 〔 大樓炭經〕　

六卷。約五萬餘字。大藏第一册（二七七），中藏第一輯第五集（線裝第三十六册）。

西晉·沙門法立共法炬譯。法立，不知何許人。於惠帝代（二九○—三○六），於洛陽共法炬等譯經四部。法炬，亦不詳氏族。見開元録卷二。

與長阿含世記經同本。品稍不同。譯文簡拙。

##### ⑵ 〔 起世經〕　

十卷。十二品。約七萬餘字。大藏第一册（三一○），中藏第一輯第五集（第三十六册）。

隋·北天竺沙門闍那崛多譯。闍那崛多，此云德志，北天竺犍陀羅國人。於北周明、武帝時，初届長安，止草堂寺。自開皇五年（五八六）訖仁壽之末（六○四），譯經總三十九部合一百九十二卷。詳見開元録卷四。

亦與長含世記經同本，而品次稍異。文義俱暢。

##### ⑶ 〔起世因本經〕　

十卷。十二品。約七萬餘字。大藏第一册（三六五），中藏同前。

隋·天竺沙門達摩笈多等譯。達摩笈多，此云法密，亦云法藏，本南印度羅囉國人。隋開皇十年（五九○）到達瓜州（即今甘肅省燉煌縣）。冬十月，蒙帝旨延入京城。從大業初（六○五），終大業末（六一六），譯經共九部。至唐武德二年（六一九），寂于洛汭。開元録卷七。

此經内容與上經同。