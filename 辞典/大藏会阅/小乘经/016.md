## 七四、 長爪梵志請問經

一卷，九百餘字。大藏第十四册（九六八），中藏第一輯第五集（線裝第三十九册）。唐·義浄三藏譯。

佛爲梵志説八支齋戒所獲佛身果報，梵志遂受八戒。

## 七五、 佛説婦人遇辜經

一卷，近六百字。大藏第十四册（九四四），中藏第一輯第五集（線裝第三十九册）。乞伏秦釋聖堅譯。

有一婦人，親戚一時亡絶，憂悲發狂，見佛得恢復正常，聞法證果。

## 七六、 佛説須摩提長者經

一卷，三千三百餘字。大藏第十四册（八○五），中藏第一輯第五集（線裝第三十九册）。吴支謙譯。

長者因子死而痛苦，佛説一切法無常以開喻之。

## 七七、 盧至長者因緣經

一卷，四千四百餘字。大藏第十四册（八二一），中藏同前。失譯人名。

長者生平最慳，節會日，飲醉自歌，帝釋化作相似人以惱亂之，乃令見佛，得證初果。

## 七八、 佛説耶祇經

一卷，八百多字。大藏第十四册（八二九），中藏同前。劉宋·沮渠京聲譯。

迦奈國耶祇婆羅門，捨外道皈佛，受五戒，而不能持，向佛還戒，佛默不答，有五鬼神來競害之，佛放光救令得蘇，懺悔，更受戒，即得初果，因出家，證四果。

## 七九、 佛説貧窮老公經

一卷、一千一百餘字。大藏第十七册（七四二），中藏同前（線裝第三十七册）。劉宋·釋慧簡譯。釋慧簡，未詳何許人。以孝武帝大明元年（四五七），於鹿野寺譯經十部十卷。

有一老人，年二百歲，而甚貧窮，欲來見佛，釋梵斷之，佛令阿難唤來，説其宿因，出家證果。

## 八○、 佛爲阿支羅迦葉自化作苦經

一卷，七百餘字。大藏第十四册（七六八），中藏同前（線裝第三十九册）。失譯人名。

爲阿支羅迦葉説：苦非自作，他作、共作，無因作。迦葉見諦得道。後被牛觸而死，佛記其已般涅槃。

## 八一、 佛説長者音悦經

一卷，二千一百字。大藏第十四册（八○八），中藏同前（線裝第三十七册）吴支謙譯。

音悦長者得四吉祥，佛往歎之，令其獲福。後得四不吉祥，尼犍往歎，乃被痛打，佛因説其宿緣。

## 八二、 佛説鬼子母經

一卷，一千四百餘字。大藏第二十一册（二九○），中藏同前（線裝第三十九册）。失譯人名。

鬼子母喜盜食人間兒，佛令比丘取其多子藏之，化令見佛受法，立願保護世間。

## 八三、 佛説孫多耶致經

一卷，八百餘字。大藏第十四册（九六六），中藏同前。吴支謙譯。

孫多耶致梵志自謂日三浴、噉果、飲水，行勝沙門，佛爲説二十一惡行，不得受好衣食及説洗心垢法，彼即出家學道。

## 八四、 佛説八師經

一卷，一千四百字。大藏第十四册（九六五），中藏同前（線裝第三十七册）。吴支謙譯。

耶句梵志問佛何師，佛以八師答之。八師者： 五戒爲五，老、病、死共爲八。

## 八五、 佛説沙曷比丘功德經

一卷，九百餘字。大藏第十四册（七七○），中藏同前（線裝第三十九册）。西晉釋法炬譯。

沙曷，即莎伽陀也。佛讚其降龍功德。並非實醉。有似大乘發迹顯本之意。

## 八六、 得道梯隥錫杖經

一卷，一千八百餘字。大藏第十七册（七二四），中藏第一輯第五集（線裝第三十九册）。失譯人名。

佛爲迦葉説錫杖法義。後附持錫杖法。

問：今準得道梯隥經：造杖，威儀尊重，甚難護持，與律意全不相同，何耶？

答：律中錫杖，重在濟用；經中制度，重在表法。表法、或别是一途，濟用、則更爲有益。然彼經亦云：「爲老病故畜杖」。此則雖合於律，不免前後自旨相違。當知： 既失譯人名，姑置闕疑例可矣。（蕅益大師毘尼事義集要卷十四）

## 八七、 佛説呵鵰阿那鋡經

一卷，七百餘字。大藏第十四册（八二一），中藏同前。東晉·竺曇無蘭譯。

佛讚呵鵰阿那鋡，有八事，而不欲人知，謂： 不求，信，自羞，自慚，精進，自觀，得禪，黠慧。以不欲煩憂人故。

## 八八、 燈指因緣經

一卷，三千九百餘字。大藏第十六册（八○八），中藏同前。姚秦·鳩摩羅什譯。

長者子燈指，先富，中貧，後又大富，皆由夙因。

## 八九、 佛説五無返復經

一卷，九百餘字。大藏第十七册（五七三），中藏第一輯第五集（線裝第三十九册）。劉宋沮渠京聲譯。

羅閲祇國有一梵志，遊學舍衞國，見耕者子死，而父不哭，乃至舉家不哭，問佛決疑。

## 九○、 佛説長者子懊惱三處經

一卷，八百餘字。大藏第十四册（八○○），中藏同前。後漢·安世高譯。

長者子婚後，爲其婦採華而跌死，其父母哀哭，佛説： 此子從忉利天壽盡來生，此間死後，即生龍中，却被金翅鳥王所取食，三處父母皆哭。彼於往昔喜布施故，生富貴家，喜射獵故，壽命短促。

## 九一、 五母子經

一卷，七百餘字。大藏第十四册（九○六），中藏同上（線裝第三十七册）。吴支謙譯。

八歲沙彌得神通，憶五世令母哭事而笑。

異譯一種

### ⑴ 〔 沙彌羅經〕　

一卷，六百餘字。大藏第十七册（五七二），中藏同前。失譯人名。

## 九二、 佛説栴檀樹經

一卷，九百餘字。大藏第十七册（七五○），中藏同前（線裝第三十九册）。失譯人名。

窮人依栴檀樹神得活，後報王伐此樹，身死樹下，佛微笑放光，説其夙緣。

## 九三、 佛説佛大僧大經

一卷，二千八百餘字。大藏第十四册（八二六），中藏同前。劉宋·沮渠京聲譯。

王舍國一富者有二子，一名佛大，二名僧大，僧大出家，佛大貪其弟婦，弟婦不從，佛大遣賊往殺僧大，僧大臨死，截四肢，得四果，弟婦哭死，得生天，佛大遂墮地獄。

## 九四、 佛説阿鳩留經

一卷，一千四百餘字。大藏第十四册（八○四），中藏同前。失譯人名。

賈客阿鳩留，不信後世，於曠野樹下，得遇豪薜荔，乃深信因果，勤行布施，後得生天。然不如施摩訶迦葉者。

## 九五、 佛説頞多和多耆經

一卷，四百餘字。大藏第十七册（五四三），中藏第一輯第五集（線裝第三十九册）。失譯人名。

栴檀調弗天人請佛説頞多和多耆經，佛爲諸弟子説布施八事，及説愚人不知布施有十因緣。

## 九六、 佛説越難經

一卷，七百餘字。大藏第十四册（八二○），中藏同前（線裝第三十七册）。西晉居士聶承遠譯。

越難長者大富而慳，死後作盲乞兒，乞食至其家，爲子所打，佛因之説偈。

## 九七、 佛説摩訶迦葉度貧母經

一卷，一千六百餘字。大藏第十四册（七六一），中藏同前（線裝第三十九册）。劉宋·求那跋陀羅譯。

迦葉度貧母生天，天帝釋化作貧人以供養迦葉。

## 九八、 佛説布施經

一卷，九百餘字。大藏第十六册（八一二），中藏第一輯第九集（線裝第六十五册）。宋·法賢譯。

佛在給孤獨園，説三十七種布施感果不同。並爲國王説布施及十善法。

## 九九、 佛説五大施經

一卷，一百餘字。大藏第十六册（八一三），中藏第一輯第九集（線裝第七十一册）。宋·施護等譯。

能持五戒，是爲五種大施。

## 一○○、 佛説四天王經

一卷，九百餘字。大藏第十五册（一一八），中藏第一輯第五集（線裝第三十九册）。劉宋涼州沙門智嚴共寶雲譯。

説六齋日四王下巡人間善惡，而生喜慼。

## 一○一、 佛説出家緣經

一卷，六百餘字。大藏第十七册（七三六），中藏同前。後漢·安世高譯。

爲難提優婆塞説犯五戒過，前四事各十惡，飲酒三十五惡。

## 一○二、 佛説進學經

一卷，二百餘字。大藏第十七册（七四四），中藏同前（線裝第三十七册）。劉宋·沮渠京聲譯。

説四雅行：一、 孝順，二、 仁慈，三、 惠施，四、 捨俗。又説二法：一、 聖默然，二、 聖説法。又，財法二施，法施爲最。

## 一○三、 佛説賢者五福經

一卷，三百餘字。大藏第十七册（七一四），中藏第一輯第五集（線裝第三十九册）。西晉沙門白法祖譯。

謂説法得五種福：一、 長壽，二、 大富，三、 端正，四、 名聞，五、 聰智。並説其因。

## 一○四、 佛説蟻喻經

一卷，八百餘字。大藏第一册（九一八），中藏第一輯第九集（線裝第六十八册）。宋·施護譯。

佛放大光普照，告諸苾芻：於一時中，有諸蟻聚，夜中出煙，晝日火然，婆羅門見，乃作是言： 若有執持快利刀者，必能破散其聚。次復見，見諸蟲等，皆作是言。乃至最後見一大龍。托一苾芻問我。我爲彼言：蟻聚，即是五藴。煙，即尋伺。火，即身語二業。，即五障染法。蟲等，即是忿，恚、慳、嫉、五欲、無明、疑、惑、我慢。龍，即阿羅漢。婆羅門，即是如來。快利者，即有智人。刀者，即是智慧。破散者，即發起精進勝行。

## 一○五、 佛説自愛經

一卷，一千八百餘字。大藏第十七册（五四八），中藏第一輯第五集（線裝第三十九册）。東晉，竺曇無蘭譯。

佛受舍衞國王四街道請，説三種自愛法（即身口意不行惡）。有兩商人見之，一人心念讚佛，一人心念毁佛，毁者隨即轢死，讚者，尋得作國王，請佛至其國内供養，佛爲説最重五罪：一不忠孝，二、 惡心向羅漢，三、 謗佛，四、 破僧，五、 毁盜三寶物。

## 一○六、 佛説駡意經

一卷，六千一百餘字。大藏第十七册（五三○），中藏同前。後漢·安世高譯。

多似律部中語，及雜説一切善惡法。文頗難曉。

## 一○七、 佛説堅意經

一卷，六百餘字。大藏第十七册（五三四），中藏同前（線裝第三十七册）。後漢·安世高譯。

囑比丘：雖受人謗，當如水火。又囑人一心聽經。

## 一○八、 佛説治身經

一卷，三百餘字。大藏第十七册（七三九），中藏第一輯第七集（線裝第五十五册）。失譯人名。

當學工語： 説三十七品經爲工語；所説不亂人意，亦爲工語。不離法行： 不離二百五十戒，是爲法行。

## 一○九、 佛説佛醫經

一卷，一千六百餘字。大藏第十七册（七三七），中藏同前。吴·竺律炎共支越譯。

説人身中四大得病因緣及九横、四飯、食多五罪、財屬五家。

## 一一○、 佛説治意經

一卷，三百餘字。大藏第一册（九一九），中藏同前。失譯人名。

説安般守意。

## 一一一、 佛説大魚事經

一卷，六百餘字。大藏第四册（八○○），中藏第一輯第五集（線裝第三十九册）。東晉·竺曇無蘭譯。

借大魚勅小魚，以喻大比丘囑小比丘： 若小比丘不守根門，如彼小魚隨線就死。

## 一一二、 佛説法受塵經

一卷，近三百字。大藏第十七册（七三六），中藏同前。後漢·安世高譯。

誡諸男勿染女，女勿染男。

## 一一三、 所欲致患經

一卷，二千三百餘字。大藏第十七册（五三九），中藏第一輯第五集（線裝第三十七册）。西晉竺法護譯。

佛爲比丘代答外道之問，説愛欲致患之義。

## 一一四、 佛説八無暇有暇經

一卷，一千五百餘字。大藏第十七册（五九○），中藏同前（線裝第三十九册）。唐·義浄三藏譯。

八種有情欲修善法，無暇修習：一、 地獄，二、 餓鬼，三、 傍生，四、 長壽天，五、 邊地，六、 聾瘂，七、 邪見，八、 無佛世。惟一有暇可修道業，誡人勿致後悔也。

## 一一五、 佛説譬喻經

一卷，四百餘字。大藏第四册（八○一），中藏同前。唐·義浄三藏譯。

佛爲勝光王説空井、樹根、二鼠、四蛇、毒龍、蜜滴、蜂螫、火燒之喻。

## 一一六、 佛説四願經

一卷，一千餘字。大藏第十七册（五三六），中藏同前。吴·支謙譯。

爲純陀説人間四願皆不可保。復説思、想、識等法門。（前後文不相蒙，頗似錯簡。）

## 一一七、 佛説四自侵經

一卷，一千九百餘字。大藏第十七册（五三八），中藏同前。西晉·竺法護譯。

夙夜不學，老不止婬，得財不施，不受佛言，爲四自侵。次説一切警策之語。

## 一一八、 佛説諸行有爲經

一卷，六百餘字。大藏第十七册（六○○），中藏第一輯第八集（線裝第六十四册）。宋·沙門法天譯。

佛在給孤園，説一切行遷流，乃至佛亦不免棄捨此身。

## 一一九、 佛説木槵子經

一卷，四百餘字。大藏第十七册（七二六），中藏第一輯第五集（線裝第三十九册）。失譯人名。

波流離國王遣使求佛法要，佛示以木槵百八，稱「佛陀、達磨、僧伽」名並分别功德淺深。

## 一二○、 佛説醫喻經

一卷，四百餘字。大藏第四册（八○二），中藏第一輯第九集（線裝第六十七册）。宋·施護譯。

醫王有四法；法王亦爾，説四諦之法。

## 一二一、 佛説身觀經

一卷，八百多字。大藏第十五册（二四二），中藏第一輯第五集（線裝第三十九册）。西晉·竺法護譯。

説身不浄，無可愛樂。

## 一二二、 佛説清浄心經

一卷，二百二十二字。大藏第十七册（七四九）。宋·沙門施護譯。

佛在舍衞國給孤獨園。佛告諸苾芻： 若諸聲聞，修習正行，欲得清浄心者，當斷五法，修習七法。五法者，即是五蓋。七法，謂七覺支。五蓋應除斷，七覺應勤修。應斷除貪染，即得心解脱；應斷除無明，即得慧解脱。

## 一二三、 佛説禪行三十七品經

一卷，九百餘字。大藏第十五册（一八○），中藏同前。後漢·安世高譯。

少時修三十七道品，亦非愚痴食人信施，何況能多修。

## 一二四、 禪行法想經

一卷，二百餘字。大藏第十五册（一八一），中藏同前。譯人亦同前。

以一彈指間思惟死想等，不是愚痴食人信施，何況多行。

## 一二五、 佛説時非時經

一卷，六百餘字。大藏第十七册（七三八），中藏同前。西晉·外國沙門若羅嚴譯。

分别十二月各有時與非時。

## 一二六、 佛説護浄經

一卷，九百餘字。大藏第十七册（五六四），中藏同前。失譯人名。

因見大池中蟲，乃説食不浄食之報，並示護浄之法。亦明齋法，得六十萬世餘糧。（似結集家結撮語。）

## 一二七、 佛説因緣僧護經

一卷，五千五百餘字。大藏第十七册（五六五），中藏同前，失譯人名。

龍變形來受具戒，佛遣之歸。五百商人入海，請僧護爲説法師，逮至海中，龍王乞僧護去授四龍子四阿含經。商人還時，僧護出海同還，路中相失，見地獄中五十六事。次至五百仙人處，寄宿一夜，度令證果。還來見佛，問佛因緣，佛一一答之。

……世尊重告僧護：「以是因緣，我今語汝： 在地獄中，出家者衆，白衣尠少。所以者何？出家之衆，多喜犯戒，不順比丘（法），互相欺陵，私用僧物，或分飲食不能平等。是故我今更重告汝： 當勤持戒，頂戴奉行！」

## 一二八、 佛説灌頂王喻經

一卷，三百餘字。大藏第四册（八○一），中藏第一輯第九集（線裝第六十七册）。宋·施護譯。

王有三時受灌頂法，常所思念；苾芻於出家，浄法眼、盡漏、三時，亦常思念。

## 一二九、 比丘聽施經

一卷，一千一百餘字。大藏第十四册（七七二），中藏第一輯第五集（線裝第三十九册）。東晉·竺曇無蘭譯。

聽施比丘不樂聽法，佛方便爲説「曉道徑不曉道徑」之喻。

## 一三○、 佛説隨勇尊者經

一卷，一千餘字。大藏第十四册（七七三）。宋·西天譯經三藏施護等譯。

佛在王舍城竹林精舍。隨勇尊者，爲毒蛇所噬，而致命終。舍利子以此事白佛。佛説伽陀及大明章句（咒）。佛言，若得聞此伽陀及大明章句，不爲蛇毒所傷。

## 一三一、 佛説見正經

一卷，三千二百多字。大藏第十七册（七四○），中藏同前。譯人亦同前。

見正比丘疑無後世，佛借大樹作喻説法，乃至爲説種種譬喻，除其斷常二見。

## 一三二、 佛説略教誡經

一卷，四百餘字。大藏第十七册（七四四），中藏同前。唐·義浄三藏譯。

讚少欲、知足，訶惡比丘三種不善思惟。

## 一三三、 佛説孝子經

一卷，七百餘字。大藏第十六册（七八○），中藏同前。失譯人名。

明供養二親，不若勸親爲善去惡。

## 一三四、 佛説父母恩難報經

一卷，三百餘字。大藏第十六册（七七八），中藏同前。後漢·安世高譯。

與孝子經大同小異。

## 一三五、 佛説浄飯王般涅槃經

一卷，二千七百餘字。大藏第十四册（七八一），中藏同前（線裝第三十七册）。劉宋·沮渠京聲譯。

佛及難陀、阿難、羅云，親送浄飯王喪，以彰孝道。

## 一三六、 佛説猘狗經

一卷，七百餘字。大藏第四册（七九九），中藏同前（線裝第三十九册）。吴·支謙譯。

受戒而嫉妬其師者，如猘狗還囓其主。不如法受戒，反入泥犂。

## 一三七、 佛説群牛譬經

一卷，五百餘字。大藏第四册（八○○），中藏同前。西晉·法炬譯。

以群牛譬好比丘，以驢譬惡比丘。

## 一三八、 佛爲年少比丘説正事經

一卷，七百餘字。大藏第十四册（七七一），中藏同前。譯人亦同。

上座如法攝受年少比丘，佛讚之。

## 一三九、 佛説分别經

一卷，二千二百餘字。大藏第十七册（五四一），中藏第一輯第五集（線裝第三十九册）。西晉·竺法護譯。

有受戒而得福，有受戒而反墜。有三輩事佛之不同。及説支那國非法者多，翻在魔部等。

## 一四○、 佛説阿難七夢經

一卷，四百餘字。大藏第十四册（七五八），中藏同前。東晉·竺曇無蘭譯。

佛爲阿難解釋七夢，皆應五濁惡世之事。

## 一四一、 佛説阿難四事經

一卷，一千四百餘字。大藏第十四册（七五六），中藏同前。吴·支謙譯。

佛臨滅度，爲阿難説四事：一、 慈心俯育人畜；二、 悲心周給窮苦；三、 不食肉，持五戒；四、 敬沙門。行此四事，如供佛無異。

## 一四二、 佛説五苦章句經

一卷，五千五百餘字。大藏第十七册（五四三），中藏第一輯第五集（線裝第三十七册）。東晉·竺曇無蘭譯。

一、 説五道苦。二、 説八惡處（即八難）。三、 説十二重城，三棘籬，六賊等。四、 説諸重擔。五、 説香臭二木喻，及説四生、四諦等。又説五天使者等。經中警語，多中時弊；文筆古雅，極宜流通。略録一二，以資警惕：

> 三惡道者，是一切衆生之家；暫得爲人，暫得爲天，譬如作客日少，歸家日多，學者思之，勤力精進，可得脱苦。

> 人身難得，六情難具，口辯難中，才聰難致，壽命難獲，明人難遭，直信難有，大心難發，經法難聞，如來難值；……已得人身，六情完具，口辯才聰，壽命延長，遭值明人，發菩薩心，直信不還，具聞經法，遇如來世，此皆宿行覆福德人，從明入明，尋如來跡，累行不止，會於道場，無毁其根，忘失道意，動有劫數，慎之，慎之！

> 佛告諸弟子：「汝已出家，爲得離獄；棄捐妻子，爲得脱械；如何不能放捨重擔？」諸沙門曰：「我無所擔。」佛言：「汝沙門：著吾我人，貪身計壽，是汝重擔；專求供養，畜積所有，是汝重擔；同學不和，反親白衣，是汝重擔；自大種姓，貢高憍綺，是汝重擔；恃智慢愚，輕邈他人，是汝重擔；很戾自用，不受人諫，是汝重擔；食無節度，飲酒貪味，是汝重擔；法服不具，著俗衣裳，是汝重擔；外似如法，内懷諛諂，是汝重擔；不制六情，毁戒犯欲，是汝重擔；賦斂百姓，興起寺廟，是汝重擔；祠祀鬼母，所請福願，是汝重擔；假託佛法，呪術治病，是汝重擔；違負衆祐，犯四重禁，是汝重擔；栖息無恒，不還廟房，是汝重擔。不捨擔者，後入地獄！」

> 有人大得栴檀香樹，束薪賣之，無買之者。佛在世時所説經法，令人得道，無不度者；般泥洹後，十二部經留在世間，動有卷數，無人視者。亦如栴檀，束薪賣之，無有買之者也！

## 一四三、 佛説月光菩薩經

一卷，二千二百餘字。大藏第三册（四○六），中藏第一輯第九集（線裝第六十五册）。宋·法賢譯。

佛在竹林精舍，因舍利弗、目犍連先入滅度，爲諸比丘説往昔月光王捨頭因緣。

## 一四四、 未曾有因緣經

二卷，一萬八千多字。大藏第十七册（五七五），中藏第一輯第三集（線裝第二十三册）。蕭齊·沙門釋曇景譯。

舍利弗爲和尚，目犍連爲阿闍梨，度羅睺羅作沙彌。羅睺羅不樂聽法，因波斯匿王，説野干墮井本緣，明聽法功大。次爲王授十善法。次説四擔轝石女往因。次聽五百比丘還戒。次諭羅睺羅修學智慧。次爲祇陀説五戒開遮方便，亦爲波斯匿王説末利夫人功德（明末利夫人飲酒救殺因緣）。次教令以十善道展轉教化，如一燈然無量燈。名報師恩，名報三世佛恩。