## 三、 增一阿含經

五十一卷，（中華藏作五十卷。十不善業品第四十八，大正藏分爲二卷，故成五十一；中藏合爲一卷，故作五十。）五十二品，約四十餘萬字。大藏第二册（五四九），中藏第一輯第五集（線裝第三十四、 五册）。

東晉·瞿曇僧伽提婆譯。中藏謂： 苻秦·曇摩難提譯。然據開元釋教録： 增一阿含，原有二種譯本： 苻秦建元二十年（即東晉太元九年，公元三八四），曇摩難提譯於長安，佛念傳譯，曇嵩筆受，成五十卷（原作四十一卷），是爲第一譯；東晉隆安元年（公元三九七），僧伽提婆譯（録云：「至安帝隆安元年丁酉，來遊建康，晉朝……瑯琊王珣，建立精舍，廣招學衆，提婆既至，珣即延請……於其寺譯中、增二阿含，罽賓沙門僧伽羅叉執梵本，提婆翻爲晉言，沙門道慈筆受。」），成五十一卷，是爲第二譯。録謂：第一譯已失傳，僅存安公序。今藏中所存者，是第二譯。而中藏作曇摩難提譯者，似誤。雖作五十卷，然其品目全同大正藏。然二藏此經之前皆列安公序文。

安公（東晉道安法師）序云：「四阿含、四十應真之所集也。十人撰一部，題其起盡爲録偈焉。懼法留世久、遺逸散落也。」又云：「增一阿含者： 比法條貫，以數相次也。數終十、令加其一，故曰增一。且數數皆增，以增爲義也。其爲法也，多録禁律，繩墨切厲，乃度世檢括也。」讀此可知四含之結集，增含之立名及其要義。

增一阿含經品目别譯對照表

| 卷次  | 品 目                    | 經數 | 别 譯                                                        | 備 註                                                        |
| ----- | ------------------------ | ---- | ------------------------------------------------------------ | ------------------------------------------------------------ |
| 1     | 序品第一                 |      |                                                              |                                                              |
|       | 十念品第二               | 10   |                                                              | 10、 謂此品有十段經。以下例此可知。                          |
| 2     | 廣演品第三               | 10   |                                                              |                                                              |
| 3     | 弟子品第四               | 10   | 佛説阿羅漢具德經                                             | 此經與弟子品、比丘尼品、清信士品、清信女品的四品同本。       |
|       | 比丘尼品第五             | 5    |                                                              |                                                              |
|       | 清信士品第六             | 4    |                                                              |                                                              |
|       | 清信女品第七             | 3    |                                                              |                                                              |
|       | 阿須倫品第八             | 10   |                                                              |                                                              |
| 4     | 一子品第九               | 10   |                                                              |                                                              |
|       | 護心品第十               | 10   |                                                              |                                                              |
| 5     | 不還品第十一             | 10   |                                                              |                                                              |
|       | 一入道品第十二           | 10   |                                                              |                                                              |
| 6     | 利養品第十三             | 7    |                                                              |                                                              |
| 7     | 五戒品第十四             | 10   |                                                              | 以上十四品明一法竟，有無品以下，明二法。                     |
|       | 有無品第十五             | 10   |                                                              |                                                              |
|       | 火滅品第十六             | 10   |                                                              |                                                              |
| 7—8   | 安般品第十七             | 11   |                                                              |                                                              |
| 9     | 慚愧品第十八             | 10   |                                                              |                                                              |
| 10    | 勸請品第十九             | 11   |                                                              |                                                              |
| 11    | 善知識品第二十           | 13   |                                                              | 以上明二法竟。                                               |
| 12    | 三寶品第二十一           | 10   |                                                              | 此下明三法。                                                 |
|       | 三供養品第二十二         | 10   |                                                              |                                                              |
| 13    | 地主品第二十三           | 10   |                                                              |                                                              |
| 14—16 | 高幢品第二十四           | 10   |                                                              | 以上明三法竟。                                               |
| 17    | 四諦品第二十五           | 10   |                                                              | 以下明四法。                                                 |
| 18    | 四意斷品第二十六         | 10   | 佛説四人出現世間經                                           | 與四意斷品第二段經同。                                       |
| 19    | 等趣四諦品第二十七       | 10   | 波斯匿王太后崩塵土坌身經                                     | 與第七段經同。                                               |
| 20    | 聲聞品第二十八           | 7    |                                                              |                                                              |
| 21    | 苦樂品第二十九           | 10   |                                                              |                                                              |
| 22    | 須陀品第三十             | 3    | 須摩提經　佛説三摩竭經<br/>給孤長者女得度因緣經              | 此三經，皆與須陀品第三段經同。                               |
| 23    | 增上品第三十一           | 11   | 婆羅門子避死經                                               | 與第四段經同。以上明四法竟。                                 |
| 24    | 善聚品第三十二           | 12   | 受新歲經　新歲經　解夏經<br/>佛説食施獲五福報經              | 前三經，與第四段經同。此下明五法。五福經，同第十一段經       |
| 25    | 五王品第三十三           |      |                                                              |                                                              |
| 26    | 等見品第三十四           | 10   | 頻毘娑羅王詣佛供養經                                         | 與第五段經同。                                               |
| 27    | 邪聚品第三十五           | 10   | 佛説長者子六過出家經                                         | 與第十段經同。                                               |
| 28    | 聽法品第三十六           | 5    |                                                              | 以上明五法竟。                                               |
| 29—30 | 六重品第三十七           | 10   |                                                              | 此下明六法。                                                 |
| 31—32 | 力品第三十八             | 12   | 鴦崛摩經　鴦崛髻經                                           | 此二經，皆同第六段經。以上明六法竟。                         |
| 33    | 等法品第三十九           | 10   |                                                              | 此下明七法。                                                 |
| 34    | 七日品第四十             | 10   |                                                              | 以上七法竟。                                                 |
| 35    | 莫畏品第四十一           | 5    |                                                              |                                                              |
| 36—37 | 八難品第四十二           | 10   | 力士移山經　四未曾有法經                                     | 二經皆同第三段經。此下明八法。                               |
| 38—39 | 馬血天子問八正品第四十三 | 10   |                                                              | 以上八法竟。                                                 |
| 40    | 九衆生居品第四十四       | 11   |                                                              | 此下明九法。                                                 |
| 41    | 馬王品第四十五           | 7    | 舍利弗目犍連遊四衢經                                         | 同第二段經。以上九法竟。                                     |
| 42    | 結禁品第四十六           | 10   |                                                              | 此下明十法。                                                 |
| 43    | 善惡品第四十七           | 10   |                                                              |                                                              |
| 44—45 | 十不善品第四十八         | 4    | 七佛父母姓字經                                               | 同第四經。明十法竟。                                         |
| 46—47 | 放牛品第四十九           | 10   | 放牛經　緣起經                                               | 此下第四分别誦明十一法。此同第五段經。                       |
| 48    | 禮三寶品第五十           | 10   | 十一想思念如來經　四泥犁經                                   | 即禮佛十一法。此同第五段經。                                 |
| 49    | 非常品第五十一           | 10   | 阿那邠邸化七子經<br>玉耶女經　玉耶經　阿遬達經               | 皆同第七段經。                                               |
| 50—51 | 大愛道般涅槃品第五十二   | 9    | 大愛道般涅槃經<br/>佛母般泥洹經<br/>舍衛國王夢見十事經<br/>舍衛國王十夢經<br/>國王不黎先尼十夢經 | 前二、同第一段經；後三、同第九段經。别譯尚有三部經，未詳出於何品，故不列入，且附於後。 |

### 序品第一

先偈讚述意；次彌勒菩薩告賢劫大士及諸天，共流布此法。阿難以此法囑累優多羅尊者，大迦葉隨問：何以獨囑此增一阿含？何以獨囑優多羅？阿難答曰： 增一即是一切法；優多羅曾受持七佛之法故也。

經云： 增一阿含一偈中，便出生三十七品及諸法。偈曰：

&nbsp;&nbsp;&nbsp;&nbsp;「諸惡莫作，&nbsp;&nbsp;&nbsp;&nbsp;衆善奉行，

&nbsp;&nbsp;&nbsp;&nbsp;自浄其意，&nbsp;&nbsp;&nbsp;&nbsp;是諸佛教」。

### 十念品第二

（有十段經）

佛在舍衞給孤獨園説十念法，謂：念佛，念法，念僧，念戒，念施，念天，念休息，念安般，念身非常，念死。攝頌曰：

&nbsp;&nbsp;&nbsp;&nbsp;「佛法聖衆念，&nbsp;&nbsp;&nbsp;&nbsp;戒施及天念，

&nbsp;&nbsp;&nbsp;&nbsp;休息安般念，&nbsp;&nbsp;&nbsp;&nbsp;身死念在後」。

（以上卷一）

### 廣演品第三（卷二）

謂廣演説十念法門，即解釋前品十念之義。攝頌曰：「佛法及聖衆，乃至竟死念；雖與上同名，其義各别異」。

### 弟子品第四

（有十段經）

佛説百比丘各有第一法，如舍利弗智慧第一等。

### 比丘尼品第五

（有五段經）

説五十比丘尼功德（亦各稱第一）。

### 清信士品第六

（有四段經）

説四十優婆塞功德（亦各稱第一）。

### 清信女品第七

（有三段經）

説三十優婆斯（即優婆夷）功德。

### 阿須倫品第八

（有十段經）

説阿須倫（即阿修羅）欲犯日而不能，喻波旬（魔王）不能得如法比丘六根之便。次説如來一人出世，饒益多人，令人入道，有智慧光，消滅無明，現助道法；如來若没，人民失蔭；若復出世，人民光澤，三惡減少，無能及者。（以上卷三）

### 一子品第九

（有十段經）

説一子一女喻，誡比丘善念專心，求於果證。次説不見一法疾於心者。次説不見一法眩惑於人如女色者。次説亂想過失，不浄想力用。

> 經云：「佛告諸比丘： 我不見一法疾於心者，無譬可喻。猶如猻猴，捨一取一，心不專定。心亦如是，前想後想，所念不同。凡夫之人，不能觀察心意。是故，諸比丘！常當降伏心意，令趣善道。當作是學。」

### 護心品第十

（有十段經）

護心者，謂無放逸修善法。及説施主果報。亦勸比丘修福修信。（卷四）

### 不還品第十一

（有十段經）

説滅一法成阿那含，謂： 欲也；恚也；痴也；慳也。次説心難降伏，則受苦；心易降伏，則受樂。次説財利爲害最重，提婆達因利養入泥犁。

> 經云：「利養心重，敗人善本，令人不到安隱之處。是故，諸比丘！設有利養心起，便當求滅；若不有心（謂無利養心），勿興想著。」

### 入道品第十二

（有十段經）

説一入道，能證泥洹，謂滅五蓋，思惟四意止（即四念處）。次勸修慈三業。次説佛爲世尊。説瞻病功德，阿練若頭陀功德。讚迦葉年老不捨頭陀行，能令佛法久住於世，成就三乘道果。次説提婆達因利養障無上道。次説提婆達愚人，不知善惡報，故作是説：「何處有惡？惡從誰生？誰作此惡而受其報？」次更二番訶利養過。（以上卷五）

### 利養品第十三

（有七段經）

説修羅陀因利養退道。佛滅味欲而證道。摩利夫人説愛别離苦以悟王心。佛及舍利弗爲憂羅公長者説身心有患無患法。佛爲江側婆羅門説二十一結，必墮惡道：瞋、害、眠、調、疑、怒、忌、惱、嫉、憎、無慚、無愧、幻、姦、僞、諍、憍、慢、妒、增上慢、貪。息此二十一結，修慈悲喜護，便證三明。帝釋以偈頌問如來義；佛亦以偈答。帝釋問須菩提病。

（以上卷六）

### 五戒品第十四

（有十段經）

説殺等墮三塗；不殺等，受人天福，得泥洹道。（以上一法竟。此下明二法。）

### 有無品第十五

（有十段經）

説有無二見過患。分别二施（財、法）二業（法、財）、二恩（法、財）智愚二像。思惟二法，禮如來，禮法、塔等。二因緣起正見，謂受彼教誨，内思止觀。

### 火滅品第十六

（有十段經）

難陀成道，魔擾之而不動。爲波斯匿王説法。

佛爲比丘説二涅槃，謂不還果爲有餘涅槃界，阿羅漢果爲無餘涅槃界。

説鳥猪二喻—犯戒後知悔過者，如鳥；不悔過者，如猪。

説驢牛二喻—雖出家而犯戒，住比丘衆中，自稱比丘，如驢入牛群，自稱是牛。驢喻犯戒比丘，牛喻清浄比丘。

説善不善二行（即十善十惡）。説邪正二法（即八正八邪）。説燭明之法（謂貪瞋痴盡）及燭趣道之業（謂八正道）。説二力（忍、思惟）。阿那律爲梵志説法。佛記羅云漸當得道。

### 安般品第十七

（有十一段經）

佛爲羅云説安般法，令證阿羅漢果。（以上卷七）

説如來、輪王、支佛、羅漢、出現於世，甚爲難得。

二法甚爲煩惱，謂作衆惡本，起諸怨；復不造善行諸德之本。邪見一切不可貴。正見一切可貴。

欲無厭足，如頂生王。説頂生王事。觀善、惡知識，如黑、白月。貢高爲惡知識，不貢高爲善知識。

周利槃特及舍利弗，化世典婆羅門。

提婆達勸王子婆羅留支（阿闍世）弑父，而作新王；自當害佛以作新佛。王子聞教，即收父王著鐵牢中。佛以此因緣，爲諸比丘説： 當捨非法，行正法。（以上卷八）

### 慚愧品第十八

（有十段經）

讚慚愧二法。

分别二無厭足，謂：一、 得財恒藏舉，二、 得物喜惠施。當捨前學後。當習法施，勿習食施。

佛令迦葉受梵志婦食，俾其夫婦證果。

降伏醉象，令大衆獲益—提婆達教阿闍世王放醉象害佛，佛以神力，化師子王伏之。佛爲醉象説偈曰：「瞋恚生地獄，亦作蛇蚖形；是故當捨恚，更莫受此身」。

佛執難陀往見天堂地獄，教修止觀等法，而令證果。　　爲大愛道説禮佛法。

説二人謗佛，謂法説非法，非法説法。二人獲福，謂稱譽應稱譽者，不應譽不應稱者。（以上卷九）

### 勸請品第十九

（有十一段經）

佛初成道，梵王請轉法輪。

佛在鹿苑，爲諸比丘説捨苦樂二事，行八正道。

爲帝釋説斷欲法，目連重往驗之—謂往天宫令帝釋以所聞重説。

佛説二人無恐怖，謂師王及阿羅漢。

二法無智慧： 不問、不精進。二法成智慧： 好問、勤精進。

二法常貧賤： 阻施及不施。二法生貧家： 不孝、不事勝。

佛涅槃後，須深女問拘絺羅： 優蹋藍弗、羅勒迦藍二人，何時盡苦際。

迦遮延爲婆羅門説老地壯地法。

佛説二人難得：一、 説法，二、 聞法奉行。

佛受闇婆婆利女供，爲毘舍離五百童子説： 應念返復，不忘小恩。闇婆女以園奉佛及僧。（此段與長阿含遊行經佛受菴婆女供同。）（以上卷十）

### 善知識品第二十

（有十三段經）

誡諸比丘： 當親近善知識，莫近惡知識。

爲五百比丘訶惡知識過，受其懺悔，令證阿羅漢果。（五百比丘即提婆達弟子。）

因曇摩留支觀前身爲大魚，説錠光佛時，買花供佛，布髮掩泥，得受記事。

爲比丘説似師子似羊法—多得利養，不起染著；不得利養，不起亂念者，如師子。反此，如羊。當學師子，莫學羊。

讚知返復人（小恩尚不忘），訶不知返復（大恩不知報）。

訶懈怠法，讚精進者。佛以精進故，超彌勒前成佛。

勸修止觀。勸修恭敬，精進。

無信之人，與説信法；慳貪之人，與説施法；是二甚難。反此則易。

供養父母，及一生補處菩薩，得大果報。勸比丘供養父母。經云：「若人以父著左肩上，以母著右肩上，至十萬歲，衣被、飯食、牀蓐、具病瘦醫藥，即於肩上，放於屎溺，猶不能得報恩。比丘當知： 父母恩重，抱之、育之，隨時將護，不失時節，得見日月；以此方便，知此恩難報。是故，比丘當供養父母，常當孝順，不失時節。」

槃特告弟朱利槃特曰：「若不能持戒者，還作白衣。」朱利於祇園門外立泣。世尊以天眼見知，即詣朱利所，慰之，手執朱利至静室，教誦掃箒，得悟除垢義，證阿羅漢果。

教比丘除愛，則離愛别離、怨憎會二苦（以上卷十一）（二法竟。此下明三法。）

### 三寶品第二十一

（有十段經）

首明皈佛法僧之德。次明三福業： 一、 施；二、 平等，謂持五戒，修四無量心；三、 思惟七覺支。次明三緣受胎，應方便求斷。次明欲起慈心，應緣三寶。次因瞿波離謗舍利弗、目犍連二尊者，致墮大地獄，而勸修身口意三善行。經云：「夫士之生，斧在口中，所以斬身，由其惡言」。次明成就三法得盡有漏，謂諸根寂静，飲食知節，不失經行。次明風、痰、冷、三患，以酥、蜜、油爲良藥；貪、瞋、痴三患，不浄、慈心、因緣三觀爲良藥。次明身口意三惡行應捨，三善行應修。次明欲、色、痛（即受）各有味、有過、有捨離法。次明應於三不牢要，求成牢要，謂身、命、財。

### 三供養品第二十二

（有十段經）

有三人，世人所應供養： 如來、羅漢、輪王。

於三寶所種善根，不可窮盡，漸至涅槃。

當以四念處滅三痛（即三受）。

三事宜覆： 女人，咒術，邪見。三事宜露： 日、月、佛法。

應觀三有爲相，謂： 知從所起（生），知當遷變（老），知當滅盡（死）。

愚有三相三法，智有三相三法，即三業也。

戒定慧三法，不可覺知，覺則成道。

三法可愛而不可保： 少壯、無病、長壽。

三事速入地獄： 貪欲、睡眠、調戲。

三法無厭足： 貪欲、飲酒、睡眠。（以上卷十二）