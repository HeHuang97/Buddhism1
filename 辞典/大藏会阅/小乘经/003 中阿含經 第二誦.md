第二誦，名小土城。有四品半，五十二經。如表：

| 品目         | 卷次 | 经名                 | 别译                               |
| ------------ | ---- | -------------------- | ---------------------------------- |
| 王相應品第一 | 13   | 烏鳥喻經第一         |                                    |
|              |      | 説本經第二           | 佛説古來世時經                     |
|              | 14   | 大天捺林經第三       |                                    |
|              |      | 大善見王經第四       |                                    |
|              | 15   | 三十喻經第五         |                                    |
|              |      | 轉輪王經第六         |                                    |
|              | 16   | 蜱肆經第七           | 大正句王經                         |
| 長壽王品第二 | 17   | 長壽王本起經第一     |                                    |
|              | 18   | 天經第二             |                                    |
|              |      | 八念經第三           | 佛説阿那律八念經                   |
|              |      | 浄不動道經第四       |                                    |
|              |      | 郁伽支羅經第五       |                                    |
|              |      | 娑雞帝三族姓子經第六 |                                    |
|              | 19   | 梵天請佛經第七       |                                    |
|              |      | 有勝天經第八         |                                    |
|              |      | 迦絺那經第九         |                                    |
|              | 20   | 念身經第十           |                                    |
|              |      | 支離彌梨經第十一     |                                    |
|              |      | 長老上尊睡眠經第十二 | 佛説離睡經                         |
|              | 21   | 無刺經第十三         |                                    |
|              |      | 真人經第十四         | 佛説是法非法經                     |
|              |      | 説處經第十五         |                                    |
| 穢品第三     | 22   | 穢品經第一           | 佛説求欲經                         |
|              |      | 求法經第二           |                                    |
|              | 23   | 比丘請經第三         | 佛説受歲經                         |
|              |      | 知法經第四           |                                    |
|              |      | 周那問見經第五       |                                    |
|              |      | 青白蓮華喻經第六     |                                    |
|              |      | 水浄梵志經第七       | 佛説梵志計水浄經                   |
|              |      | 黑比丘經第八         |                                    |
|              |      | 住法經第九           |                                    |
|              |      | 無經第十             |                                    |
| 因品第四     | 24   | 大因經第一           | 佛説大生義經                       |
|              |      | 念處經第二           |                                    |
|              | 25   | 苦陰經第三           | 佛説苦陰經                         |
|              |      | 苦陰經第四           | 佛説苦陰因事經　佛説釋摩男本四子經 |
|              |      | 增上心經第五         |                                    |
|              |      | 念經第六             |                                    |
|              | 26   | 師子吼經第七         |                                    |
|              |      | 優曇婆羅經第八       |                                    |
|              |      | 願經第九             |                                    |
|              |      | 想經第十             | 佛説樂想經                         |
| 林品第五     | 27   | 林經第一             |                                    |
|              |      | 林經第二             |                                    |
|              |      | 自觀心經第三         |                                    |
|              |      | 自觀心經第四         |                                    |
|              |      | 達梵行經第五         | 佛説漏分布經                       |
|              |      | 阿奴波經第六         | 佛説阿耨颰經                       |
|              | 28   | 諸法本經第七         | 佛説諸法本經                       |
|              |      | 優陀羅經第八         |                                    |
|              |      | 蜜丸喻經第九         |                                    |
|              |      | 瞿曇彌經第十         | 佛説瞿曇彌記果經                   |

### 王相應品第一

（有七經，三萬五千餘字。）

#### 烏鳥喻經第一

（三千一百餘字）

説比丘莫如獺、究暮、鷲、食吐鳥、犲、烏；當如狌狌。

#### 説本經第二

（四千多字）

阿那律説過去因。佛更爲説未來彌勒佛事。（那律説往昔供養辟支佛事。佛説當來彌勒成佛事。）

别譯一種

##### ⑴ 〔 佛説古來世時經〕　

一卷，一千九百餘字。大藏第一册（八二九），中藏第一輯第五集（線裝第三十六册）。失譯人名。

阿那律説往昔施辟支佛飯報，佛讚歎之。並爲比丘説未來輪王及彌勒成佛事，以衣施彌勒，令轉施衆僧。（與説本經同本。）

#### 大天林經第三

（四千七百餘字）

説往古大天輪王，髮白出家，教子孫亦如是出家，凡八萬四千世；最後王名尼彌，廣行戒善，帝釋請到天上事。並囑阿難轉相繼法，莫令佛種斷。

#### 大善見王經第四

（四千六百餘字）

佛於雙樹將涅槃，阿難請佛： 何不於餘大國涅槃，而在此小城？佛乃爲説往古於拘尸城爲大善見王，修四無量，六返捨身，今如來於此入滅爲第七。

#### 三十喻經第五

（二千三百餘字）

十五日説戒時，比丘衆坐静默，佛爲舍梨子説： 戒德爲嚴飾具，護六根爲守閤人，以正念爲守門將，以自心爲浴池泉，以善知識爲沐浴人，以戒德爲塗香，以慚愧爲衣服，四禪爲床座，正念爲剃師，以喜爲食，法味爲飲，三定（空、無相、無願）爲華鬘，三室（天室、梵室、聖室）爲屋舍，智慧爲守室人，四念處爲租税，四正斷爲四軍，四如意足爲掆舉，止觀爲車，正念爲駕御人，以己心爲高幢，八正爲道路，智慧爲主兵臣，智慧爲大正殿，昇無上智慧高殿，觀己心周正柔軟、歡喜、遠離，四聖種爲宗正卿，正念爲良醫，無礙定爲正御床，以不動心解脱爲珠寶，自觀己心爲身極浄；若成就自觀己心爲身浄者，便能敬事三寶，戒不放逸，布施及定。

#### 轉輪王經第六

（六千三百餘字）

佛告諸比丘：當自然法燈，自歸己法；莫然餘燈，莫歸餘法，便能求學得利，獲福無量。因説往昔堅念、頂生、乃至螺轉輪王事。明增減劫，由善惡業。誡諸比丘： 應如螺轉輪王，謂念處爲自境界，如意足爲壽，戒爲色，禪爲樂，無漏無爲，能降伏魔。

#### 蜱肆經第七

（一萬零三百餘字）

鳩摩羅迦葉以種種喻，斷蜱肆王無後世見；又以種種喻令捨見，捨欲恚痴，乃受三皈，行布施，但不至心，死後僅生叢樹林宫殿中，反不如監布施人，得生四王天。

案此經大同長阿含卷七之弊宿經。唯此經諸喻中最後一喻（猪王鬥虎喻），爲長含所無。又此經蜱肆是王，長含弊宿是婆羅門；而鳩摩羅迦葉即彼童女迦葉也。

别譯一種

##### ⑴ 〔 大正句王經〕　

二卷，六千四百餘字。宋·法賢譯。大藏第一册（八三一），中藏第一輯第九集（線裝第六十五册）。内容與蜱肆經同。

### 長壽王品第二

（有十五經，四萬四千餘字）

#### 長壽王本起經第一

（九千二百餘字）

爲鬥諍比丘説長壽王及長生太子事。比丘不改過，佛以神足至阿那律等三人住處，見其習行無事而讚之，並爲説修天眼法。

#### 天經第二

（一千七百餘字）

佛爲比丘説自己修行得光明事，凡八行。謂見形色，乃至知曾生此天等。

#### 八念經第三

（一千九百餘字）

阿那律陀作是七念： 道從無欲，非有欲得；及知足、遠離、精勤、正念、定意、智慧，一一對明。佛知其所念，便往讚之，並爲説： 道從不戲、樂不戲、行不戲得，非從戲、樂戲、行戲得，是名八大人念。

别譯一種

##### ⑴ 〔 佛説阿那律八念經〕　

一卷，一千六百多字。大藏第一册（八二五），中藏第一輯第五集（線裝第三十六册）。後漢·沙門支曜譯。支曜，西域人，以漢靈帝中平二年（公元一八五），於洛陽譯經十部，今僅存五，此其一也。

#### 浄不動道經第四

（一千七百餘字）

説三種浄不動道，三種浄無所有處道，一浄無想道，及説涅槃、聖解脱。

#### 郁伽支羅經第五

（一千二百多字）

佛遊郁伽支羅，在恒水池岸，爲一比丘略説法要： 謂四念處應與三定、四共俱禪並修，亦修四無量心，必得果證。

#### 娑雞帝三族姓子經第六

（三千四百多字）

佛遊娑雞帝，在青林中爲阿那律、難提、金毘羅三年少説離欲法，乃至説授四輩生處記義。

#### 梵天請佛經第七

（三千多字）

佛知梵天邪見，無常計常，往爲説法，並訶魔説，令梵天得正見。

#### 有勝天經第八

（二千五百餘字）

仙餘財主請阿那律飯，問大心無量心義，阿那律爲分别之。並説光天、浄光、徧浄光，差别因果。

#### 迦絺那經第九

（三千七百餘字）

八百比丘並世尊共爲阿那律作衣，佛勅阿那律爲衆説法，從信心出家、持戒、護根、棄蓋、得禪、乃至證六通三明，是名迦絺那法。

#### 念身經第十

（四千二百餘字）

爲諸比丘廣説念身法，成就十八功德。

#### 支離彌梨經第十一

（二千四百餘字）

拘絺羅訶質多羅象子比丘： 不恭敬、不善觀。並爲其親友説種種退失法喻。於後象子果捨戒還俗。

#### 長老上尊睡眠經第十二

（一千一百餘字）

因目連晝眠，佛爲説除睡法，並説究竟梵行法。（除睡法： 誦所持經，爲人説法，思惟經義，兩手摸耳，冷水洗面目及身，出室觀四方，經行、護根、趺坐。以上諸法，一一治之。猶不滅者，當吉祥而卧，心作明想，正念正智，常欲起想。）

别譯一種

##### ⑴ 〔 佛説離睡經〕　

一卷，一千多字。大藏第一册（八三七），中藏第一輯第五集（線裝第三十六册）。西晉·竺法護譯。

#### 無刺經第十三

（八百餘字）

因諸比丘知聲爲定刺，佛爲更説： 犯戒爲持戒刺，嚴飾爲護根刺，乃至欲恚痴刺；惟阿羅訶離之。

#### 真人經第十四

（一千二百餘字）

佛爲比丘説： 恃貴族出家，恃端正，乃至恃得四禪，四空定而自貴賤他者，爲不真人法。不自貴賤他，爲真人法。

别譯一種

##### ⑴ 〔 佛説是法非法經〕　

一卷，一千三百餘字。大藏第一册（八三七），中藏第一輯第五集（線裝第三十六册）。後漢·安世高譯。

説恃善生慢爲非法，不慢爲是法。與真人經同本。

#### 説處經第十五

（五千一百餘字）

佛爲阿難説教訶，訓誨年少比丘説處，謂應説五盛陰，内六處，外六處，六識身，更樂，覺想，思愛，六界，緣起，念處，正斷，如意，四禪，四諦，四想，四無量，四無色，四聖種，四果，五熟解脱想，五解脱處，五根，五力，五出要界，七財，七力，七覺，八正。又説頂生法，及頂退法。

### 穢品第三

（有十經，一萬六千餘字）

#### 穢品經第一

（五千一百餘字）

舍梨子分别内有穢内無穢，各有二種。不知如真者，皆最下賤；知如真者，皆最勝。爲説買銅盤喻。又説盛糞盛食喻。

别譯一種

##### ⑴ 〔 佛説求欲經〕　

一卷，四千一百餘字。大藏第一册（八三九），中藏第一輯第五集（線裝第三十六册）。西晉·釋法炬譯。與穢品經同本。

#### 求法經第二

（二千二百餘字）

佛説： 比丘宜求法，莫求飲食。又説上中下弟子隨師不隨師功過。舍梨子因即廣明三可毁三可稱法，及説中道斷欲斷貪等。又有中道，謂八正道。

#### 比丘請經第三

（一千五百餘字）

目連説：比丘應請諸尊教我、訶我，莫難於我。及説成就戾語法，與諸善語法者過失、功德。並説照鏡之喻。

别譯一種

##### ⑴ 〔 佛説受歲經〕　

一卷，一千六百餘字。大藏第一册（八四二），中藏第一輯第五集（線裝第三十六册）。西晉·竺法護譯。與請經同本。

#### 知法經第四

（八百餘字）

周那説比丘知法不知法者，猶貧稱富，及富稱貧。

#### 周那問見經第五

（一千五百餘字）

佛爲周那説漸損法、發心法、對法、昇上法、涅槃法。

#### 青蓮華喻經第六

（七百多字）

佛説： 有法從身滅，有法從口滅，有法但從慧見滅，謂能修身戒心智。如蓮，水生，水長，而不著水。

#### 水浄梵志經第七

（一千二百多字）

佛因水浄梵志，告諸比丘： 有二十一穢汙於心者，必至地獄： 謂邪見，非法欲，惡貪，邪法，貪，恚，睡眠，掉悔，疑惑，瞋纏，不語結，慳，嫉，欺誑，諛諂，無慚，無愧，慢，大慢，憍傲，放逸。若不汙心，必至善處。兼爲梵志説浄洗以善法偈，令梵志悟。

别譯一種

##### ⑴ 〔 佛説梵志計水浄經〕　

一卷，七百餘字。大藏第一册（八四三），中藏第一輯第五集（線裝第三十六册）。失譯人名。

#### 黑比丘經第八

（一千五百餘字）

因黑比丘喜鬥諍，佛爲説不可愛及可愛法。亦説惡馬良馬喻。

#### 住法經第九

（六百餘字）

佛説： 比丘於善法有退，有住，有增，須自觀知善不善法，求斷，求增，如救頭然。

#### 無經第十

（五百餘字）

舍梨子説浄法衰退及轉增之由。又述斷惡修善，如救頭然之喻。

### 因品第四

（有十經，二萬五千多字）

#### 大因經第一

（五千四百餘字）

佛爲阿難廣明緣起甚深，又明七識住及二處。於此知如真者，名慧解脱。兼修八解脱者，名俱解脱。

别譯一種

##### ⑴ 〔 佛説大生義經〕　

一卷，二千多字。大藏第一册（八四四），中藏第一輯第九集（線裝第六十六册）。宋·施護譯。

阿難思念緣生法義甚深，問佛，佛爲廣説逆從老死推至識支。與大因經同本。

> 佛告阿難：「彼緣生法，甚深微妙，難見難了，復難思詧；惟諸聖者，具善巧智，即能分别；非愚痴者之所曉解。何以故？愚痴衆生，此世他世，滅已復生，如時輪廻，皆由不了緣生法故。阿難！當知：諸法皆由因緣展轉相生，是故輪廻不能斷絶。緣生法者，所謂老死；由生爲緣，即有老死。……（廣説乃至由識爲緣，即有名色。如文）此緣生法，即是諸佛根本法，爲諸佛眼。是即諸佛所歸趣處。」（經文）

#### 念處經第二

（三千一百餘字）

説三世諸佛皆斷五蓋，住四念處，修七覺支，而證道。因廣明四念處觀。

#### 苦陰經第三

（二千一百餘字）

因異學亦言知斷欲斷色斷覺；比丘以此白佛，佛爲分别欲味、欲患、欲出要。色、覺亦爾。

别譯一種

##### ⑴ 〔 佛説苦陰經〕　

一卷，二千二百餘字。大藏第一册（八四六），中藏第一輯第五集（線裝第三十六册）。失譯人名。

#### 苦陰經第四

（二千二百餘字）

釋摩男生染、恚、痴法，佛爲説欲味、欲患；若知如真，不爲所覆，便得無上息。

别譯二種

##### ⑴ 〔 佛説苦陰因事經〕　

一卷，二千二百餘字。大藏第一册（八四九），中藏第一輯第五集（線裝第三十六册）。西晉·釋法炬譯。

##### ⑵ 〔 佛説釋摩男本四子經〕　

一卷，二千五百餘字。大藏第一册（八四八），中藏第一輯第五集（線裝第三十六册）。吴·支謙譯。

#### 增上心經第五

（一千四百餘字）

比丘欲得增上心者，當數數念於五相： 一、 念相善相應，二、 觀念惡患，三、 不念念，四、 以思行漸減念，五、 以心修心，受持降伏。

#### 念經第六

（一千五百餘字）

分别諸念作二分： 欲恚害念作一分，無欲恚害念作一分。若生欲恚害念，須不受斷除吐；若生無欲恚害念，須速修習廣布。次應治内心，常住在内，止息一意得定，向法，次法，及至證四禪，斷諸漏。

#### 師子吼經第七

（一千六百餘字）

謂斷一切受，知欲受，戒受，見受，我受，以無明爲本。無明盡者，不復更受此四受。尊信此師，信此法，具戒德，敬同學，乃堪師子吼曰： 此有第一第二三四沙門，此外更無沙門梵志。

#### 優曇婆羅經第八

（五千八百餘字）

實異居士詣異學園，異學欲以一論滅瞿曇，如弄空瓶。佛至其園，爲説苦行穢不穢法，總名不了。亦説正解脱法。異學屈服，但以魔力所持，而不發心。

#### 願經第九

（八百餘字）

因一比丘心願佛與慰勞、共語、説法，得具足戒而不廢禪，成就觀行於空静處；佛乃廣説比丘所應願事。

#### 想經第十

（五百餘字）

謂若計地是神，便不知地；不計地即是神，彼便知地。乃至一切悉皆如是。

别譯一種

##### ⑴ 〔 佛説樂想經〕　

一卷，四百餘字。大藏第一册（八五一），中藏第一輯第五集（線裝第三十六册）。西晉·竺法護譯。

説外道計一切爲樂，佛不計不樂。與想經同本。

### 林品第五

（有十經，一萬四千餘字）

#### 林經第一

（一千一百餘字）
料簡四種所住林： 或不得正念等，雖有四事，不應住。或可得正念等，雖乏四事，不應去。或二俱不得，應夜半而去，莫與彼别。或二俱得，應盡命住。

#### 林經第二

（八百餘字）

四料簡與上同，此約得沙門義説。

#### 自觀心經第三

（六百餘字）

料簡止觀得不得，有四句。不得者，方便令得；得者，當求漏盡。

#### 自觀心經第四

（六百餘字）

觀增伺瞋恚乃至惡慧等多少有無；有惡須斷，有善須求漏盡。

#### 達梵行經第五

（一千六百餘字）

知漏，知漏因，知報，知勝如，知盡，知滅道；如是覺、想、欲、業、苦，一一知因，乃至知道，是謂達梵行，能盡一切苦。

别譯一種

#### ⑴ 〔 佛説漏分布經〕　

一卷，二千七百餘字。大藏第一册（八五一），中藏第一輯第五集（線裝第三十六册）。後漢·安世高譯。

説五陰苦果乃至八正道法。與達梵行經同本。

#### 阿奴波經第六

（二千六百餘字）

佛遊跋耆瘦，在阿奴波跋耆都邑，記提和達多入地獄，並爲阿難説大人根智，善知六種人（前三： 一、得清浄，二、 得衰退，三、 墮獄。後三： 一、 得衰退，二、 得浄，三、 涅槃。）

别譯一種

##### ⑴ 〔 佛説阿耨颰經〕　

一卷，二千五百餘字。大藏第一册（八五三），中藏第一輯第五集（線裝第三十六册）。東晉·竺曇無蘭譯。

説提婆達斷善根，墮地獄；及説如來大人根相，謂善知諸根。與阿奴波經同本。

#### 諸法本經第七

（四百餘字）

欲爲諸法本，更樂爲和，覺爲來，思想爲有，念爲上主，定爲前，慧爲上，解脱爲真，涅槃爲諸法訖。

别譯一種

##### ⑴ 〔 佛説諸法本經〕　

一卷，二百餘字。大藏第一册（八五五），中藏第一輯第五集（線裝第三十六册）。吴·支謙譯。

#### 優陀羅經第八

（五百餘字）

説優陀羅不知癰本，雖生非非想處，還墮狸中。比丘應知： 身爲癰，愛爲癰本，六更觸處爲一切漏。（愛謂三愛，即欲、色、無色三界。六更觸，即六根對六塵，謂眼漏視色，乃至意漏知法。）

#### 蜜丸喻經第九

（二千二百餘字）

先爲執杖釋説宗本法，執杖不是不非而去。次爲比丘略説，即入室坐。諸比丘轉問大迦旃延，迦旃延廣説之；然後諸比丘白佛，佛爲印可。阿難問名，佛言： 此法名爲蜜丸喻。

#### 瞿曇彌經第十

（三千三百餘字）

大愛道三求出家，佛三止之；因阿難爲請，乃制八尊師法。後又請求少年比丘禮敬老尼，佛止之，爲説滅正法事。—謂正法千年，以女人出家故，減正法五百年。又説女人不得行五事，謂女人不得作佛、輪王、帝釋、魔王、梵天。

别譯一種

##### ⑴ 〔 佛説瞿曇彌記果經〕　

一卷，二千九百餘字。大正藏第一册（八五六），中藏第一輯第五集（線裝第三十六册），劉宋釋慧簡譯。與瞿曇彌經同。