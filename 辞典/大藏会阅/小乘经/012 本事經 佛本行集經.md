## 五、 本事經

七卷，五萬餘字。大正藏第十七册（六六二），中華藏第一輯第五集（線裝第三十九册）。

唐，大慈恩寺，沙門玄奘譯。奘師，洛陽緱氏人，姓陳。幼出家。貞觀三年（公元六二九），詣闕上表往西域取經，帝不許，遂私出玉關，周遊西域百三十國，得梵本經論六百五十七部，以貞觀十九年歸，房玄齡表聞，詔見於儀殿，勅翻譯諸經論，帝爲製聖教序，建大塔安奉新經。麟德甲子（六六四），將示寂，令左右同唱慈氏如來號而寂。所譯經論，凡七十五部，一千三百三十五卷。

經分三品： 一法品第一，有二卷（一—二）；二法品第二，有三卷（三—五）；三法品第三，有二卷（六—七）。共一百三十七段經。多警語，大似阿含。

### 法品第一（有六十段經）

一　衆生流轉生死，由無明蓋之所覆障。當破無明，出貪愛網。

二　衆生由貪愛結所繫縛故，流轉生死。

三　若一有情，於一劫中流轉生死，所積身骨，如王舍城毘補羅山。

四　諸有情類，以心意染汙故，墮諸惡趣。

五　若心意清浄，則昇諸善趣。

六　一切有情，皆由自業；業爲伴侣，業爲生門，業爲眷屬，業爲依趣，業能分定一切有情上中下品。是故應當善知諸業自性，諸業因緣，諸業品類，諸業異熟，諸業盡滅，趣業滅道因緣資具。

七—八　世間所有善法、惡法，於生起時，皆由意爲前導。

九　破僧之過，與多衆生爲不利益，爲不安樂，引諸大衆感大苦果。

十　僧若和合，與多衆生爲大利益，爲大安樂，引諸大衆感大安樂。

十一　若能斷除我慢一結，餘一切結皆亦隨斷。

十二　勤修不放逸，能得大安樂。

攝頌曰（此經每一段皆有長文偈頌；每十二段，又有一總攝頌；今僅録其總攝頌。）

&nbsp;&nbsp;&nbsp;&nbsp;蓋結劫兩心，&nbsp;&nbsp;&nbsp;&nbsp;業二意前行，

&nbsp;&nbsp;&nbsp;&nbsp;僧破及僧和，&nbsp;&nbsp;&nbsp;&nbsp;斷慢修不逸。

十三—二四　説捨貪、瞋、痴、覆、惱、忿、恨、嫉、慳、躭、慢、害；一一皆云： 永斷此法，得不還果。

攝頌曰： 

&nbsp;&nbsp;&nbsp;&nbsp;貪欲瞋恚痴，&nbsp;&nbsp;&nbsp;&nbsp;覆藏惱及忿，

&nbsp;&nbsp;&nbsp;&nbsp;怨恨嫉與慳，&nbsp;&nbsp;&nbsp;&nbsp;躭嗜慢將害。

二五—三四　説十念： 念佛、念法、念衆、念戒、念施、念天、念休息、念安般、念身、念死。一一皆云： 永念此法，得不還果。

（缺攝頌。）（以上卷一）

三五—四七　説知貪乃至知害，知一切。

攝頌曰：

&nbsp;&nbsp;&nbsp;&nbsp; 貪恚及愚痴，&nbsp;&nbsp;&nbsp;&nbsp;覆藏惱忿恨。

&nbsp;&nbsp;&nbsp;&nbsp;嫉慳與躭嗜，&nbsp;&nbsp;&nbsp;&nbsp;慢害將一切。

四八　福業事中，慈心第一。

四九　作外強緣（謂於修行時作外助緣最強者），無如善知識。

五○　作内強緣，無如正作意。

五一　説惠施果報。

五二　説犯戒果報。

五三　説持戒果報。

五四　知而妄語，無慚無愧，無悔改心，則無惡不能造。

五五　雖妄語而深生慚愧，有悔改心，則無善不能修。

五六　如來不出現，有情無依歸。

五七　如來若出現，有情有所依，而增長智慧。

五八　説邪見過。

五九　説正見益。

六○　廻轉速疾，無過於心。

攝頌曰：

 &nbsp;&nbsp;&nbsp;&nbsp;修慈修二緣，&nbsp;&nbsp;&nbsp;&nbsp;施犯戒持戒。

&nbsp;&nbsp;&nbsp;&nbsp;二妄二聖慧，&nbsp;&nbsp;&nbsp;&nbsp;邪見正見心。

（以上卷二）

### 法品第二 （有四十九段經）

一　若不能守護眼等六根門，飲食不知量，於現法中，多增憂苦，命終生惡趣。

二　若能守護根門，飲食知量，於現法中多喜樂，命終生善趣。

三　唯作罪業而不修福，能生焦惱。

四　唯修福而不造罪，心生歡喜。

五　説二種速通行：㈠ 樂行，㈡ 苦行。

六　説樂、苦二種遲通行。

七　若成就惡戒、惡見二法，終不能生白浄善法。

八　若善戒、善見，決能生白浄善法。

九　作惡不作善，命終墮惡趣。

十　作善不作惡，命終生善趣。

十一　有二妙智，應修令生：㈠ 法智，㈡ 類智。有此二智，能證涅槃。

十二　有二妙智，應善觀察：㈠ 世間智，㈡ 出世間智。

攝頌曰：

&nbsp;&nbsp;&nbsp;&nbsp;二根二焦惱，&nbsp;&nbsp;&nbsp;&nbsp;二行二戒見。

&nbsp;&nbsp;&nbsp;&nbsp;二作及不作，&nbsp;&nbsp;&nbsp;&nbsp;二智有二種。

十三　爲名聞利養而出家者，非真出家；爲通達遍知而出家者，名真出家。

十四　非真出家之説，同前；爲正斷而出家者，名真出家。

十五　非真同前；爲求厭背、求離欲而出家者，名真出家。

十六　於惡應了知，應厭背。

十七　修不浄觀及慈悲觀，能斷貪欲及瞋恚。

十八　説有餘、無餘二種涅槃界。

十九　説有見、無有見二纏。

（以上卷三）

二○　若能減省睡眠，具念正知，心常安住悦豫清浄，於諸善法、善觀時宜而正修習；於二果中，隨證其一，謂： 有餘涅槃，不還果。

二一　勤修静慮，證果同前。

二二　説有慚愧與無慚愧的損益。

二三　諸出家者，略有二種所應作事：㈠ 静慮，㈡ 聽法。

二四　尋求有二：㈠ 聖尋求，㈡ 非聖尋求。

攝頌曰： 

&nbsp;&nbsp;&nbsp;&nbsp;爲通達律儀，&nbsp;&nbsp;&nbsp;&nbsp;厭知不浄界。

&nbsp;&nbsp;&nbsp;&nbsp;經覺悟宴坐，&nbsp;&nbsp;&nbsp;&nbsp;愧所作尋求。

二五　有二白法能護世間，謂慚與愧。

二六　如來於行菩薩道時，多分安住二種尋思：㈠ 不害，㈡ 永斷。

二七　僧俗以力、法二輪，展轉相依，得勤修梵行。頌曰：

&nbsp;&nbsp;&nbsp;&nbsp;出家與居家，&nbsp;&nbsp;&nbsp;&nbsp;展轉互相依，

&nbsp;&nbsp;&nbsp;&nbsp;由力法二輪，&nbsp;&nbsp;&nbsp;&nbsp;速至涅槃樂。

&nbsp;&nbsp;&nbsp;&nbsp;出家依在俗，&nbsp;&nbsp;&nbsp;&nbsp;得如法資具；

&nbsp;&nbsp;&nbsp;&nbsp;在俗依出家，&nbsp;&nbsp;&nbsp;&nbsp;獲微妙正法。

&nbsp;&nbsp;&nbsp;&nbsp;二衆互相依，&nbsp;&nbsp;&nbsp;&nbsp;受人天快樂，

&nbsp;&nbsp;&nbsp;&nbsp;度生老病死，&nbsp;&nbsp;&nbsp;&nbsp;至清涼涅槃。

二八　依住尸羅，能修二法：㈠ 奢摩他（止），㈡ 毘鉢舍那（觀）。

二九　修行梵行，以慧爲上首；解脱堅固，念最尊勝。

三○　一切世間惡不善法，皆以無明爲其前導；一切世間善清浄法，皆以慧明而作導首。

三一　佛出世間轉於法輪，爲令衆生永斷二法：㈠ 無明，㈡ 有愛。

三二　有二苦事：㈠ 剃鬚髮，㈡ 常乞求。頌曰：

&nbsp;&nbsp;&nbsp;&nbsp;出家而破戒，&nbsp;&nbsp;&nbsp;&nbsp;二俱無所成：

&nbsp;&nbsp;&nbsp;&nbsp;謂失在家儀，&nbsp;&nbsp;&nbsp;&nbsp;及壞沙門法。

&nbsp;&nbsp;&nbsp;&nbsp;寧吞熱鐵丸，&nbsp;&nbsp;&nbsp;&nbsp;烊銅而灌口，

&nbsp;&nbsp;&nbsp;&nbsp;不受人信施，&nbsp;&nbsp;&nbsp;&nbsp;而毁犯尸羅！

&nbsp;&nbsp;&nbsp;&nbsp;諸毁犯尸羅，&nbsp;&nbsp;&nbsp;&nbsp;無悔無慚愧，

&nbsp;&nbsp;&nbsp;&nbsp;多受人信施，&nbsp;&nbsp;&nbsp;&nbsp;定當生地獄！

&nbsp;&nbsp;&nbsp;&nbsp;諸有智慧人，&nbsp;&nbsp;&nbsp;&nbsp;應堅持浄戒；

&nbsp;&nbsp;&nbsp;&nbsp;勿受人信施，&nbsp;&nbsp;&nbsp;&nbsp;而毁犯尸羅。

三三　世有二種有情墮地獄：㈠ 毁犯浄戒，㈡ 誹謗持浄戒人。

三四　説父母之恩至深難報，謂： 盡壽肩擔父母，供給所須，亦不能報。惟勸導父母生清浄信，恭敬三寶，勤修施慧，乃名報恩。

三五　有二種無欺誑法，謂業與智。

三六　應尊重禮拜供養父母。

攝頌曰： 

&nbsp;&nbsp;&nbsp;&nbsp;善尋輪戒學　&nbsp;&nbsp;&nbsp;&nbsp;無明慧斷除。

&nbsp;&nbsp;&nbsp;&nbsp;苦毁謗報恩，&nbsp;&nbsp;&nbsp;&nbsp;無欺誑父母。

（以上卷四）

三七　施有二種：㈠ 財，㈡ 法。

三八　祠祀有二：㈠ 財，㈡ 法。

三九　諸修行者同集會時，應作二事：㈠ 法言，㈡ 宴默。

四○　言説，宴默，各有善惡。

四一　有二種力：㈠ 思擇，㈡ 修習。

四二　由二種法盡滅故死：㈠ 業，㈡ 壽。

四三　殺生是短壽行，不殺生是長壽行。

四四　有二行相：㈠ 所緣行相，㈡ 作意行相。

四五　生死二法，雖相乖違，而無間無缺。

四六　死有二種：㈠ 不調伏死，㈡ 調伏死。

四七　一切諸法略有二種： 雜染，清浄。

四八　有二種見，令諸有情展轉相違，互爲怨害：㈠ 有見，㈡ 無有見。

四九　有二正見：㈠世間正見，㈡ 出世正見。

攝頌曰： 

&nbsp;&nbsp;&nbsp;&nbsp;施祠與集會，&nbsp;&nbsp;&nbsp;&nbsp;如不如學終。

&nbsp;&nbsp;&nbsp;&nbsp;行相相違死，&nbsp;&nbsp;&nbsp;&nbsp;染浄及二見。

（以上卷五）

### 法品第三（有二十八段經）

一　劣勝解、妙勝解有情，三世各相親近。

二　三因三緣能感後有： 無明、愛、業。

三　三因三緣令諸有情希求利養，多生過患：㈠ 貪欲，㈡ 躭著，㈢ 受用不見過患。

四　三欲天雖勝，而不出生死。謂： 欲住天，樂化天，他化天。

五　世有一類諸惡苾芻，成就三法，而似驢鳴，謂： 實無戒、定、慧，而自號沙門；如驢逐牛後，自號是真牛。

六—九　明增上三學。

十　具調善戒、調善法、調善慧，名最上士。

十一　若能成就無學戒定慧，當知是人於浄尸羅已得圓滿。

十二　若有希求三種樂事—名譽、利養、生天，應持浄戒。

十三　根、莖、花三種香，不如戒香。

攝頌曰： 

&nbsp;&nbsp;&nbsp;&nbsp;同界感後有，&nbsp;&nbsp;&nbsp;&nbsp;求利及欲生。

&nbsp;&nbsp;&nbsp;&nbsp;惡説似驢鳴，&nbsp;&nbsp;&nbsp;&nbsp;四學與四戒。

（以上卷六）

十四　子有三種，㈠ 等子，㈡ 勝子，㈢ 劣子。

十五　應修無貪等三善根，四念住乃至八聖道。

十六　有三尋思，能令退失無上安樂法：㈠ 親里，㈡ 利養，㈢ 妬勝。

十七　又有三法能令退失：㈠ 事業，㈡ 談話，㈢ 睡眠。

十八　三法和合現前，能令施者生無量福：㈠ 浄信，㈡ 施物，㈢ 福田。

十九　應以三不堅法貿易三堅法：㈠ 以世間不堅之財，爲求涅槃而行布施；㈡ 以不堅之身，成就正見，持戒清浄；㈢ 以不堅之命，如實了知四諦。

二○　有三種根：㈠ 未知當知根，㈡ 知根，㈢ 具知根。

二一　三種有情應當親近，謂：成就三學，有劣、等、勝三類。

二二　應於其身住不浄觀，應於其息住隨息念，應於諸行住無常觀，苦無我觀。

二三　有三怨賊：老、病、死。有情身中略有三法： 壽命，煖氣，心識。

二四　有三種福業事：施、戒、修。

二五　最勝有三種： 佛、法、僧。

攝頌曰： 

子尊重二學，福堅根補羅。

不浄等及怨，福業事最勝。

二六　有三大師出現世間： 佛、無學、有學。

二七　有三時，諸天集會歡喜：㈠ 發心出家，㈡ 如法持戒，㈢ 依法證果。

二八　有三事，天勝於人： 長壽，端嚴，快樂。然亦無常。

説六欲天壽數： 四王天壽五百歲，如人間九百萬歲；三十三天壽千歲，如人間三千六百萬歲；夜摩天壽四百歲，如人間一億四千四百萬歲；覩史多天壽四千歲，如人間五億七千六百萬歲；樂變化天壽量八千，如人間二十三億四百萬歲；他化自在天壽一萬六千歲，如人間九十二億一千六百萬歲。（此中言億，謂一萬萬。）

（以上卷七）

## 六、 佛本行集經

六十卷，三十六萬餘字。大正藏第三册（六五五），中華藏第一輯第五集（線裝第三十八册）。隋·北天竺沙門闍那崛多譯。全經分六十品。

發心供養品第一（卷一—三）

説釋迦佛行菩薩道時歷劫供養諸佛事。

受決定記品第二（三—四）

説釋尊行菩薩道時，於然燈佛乃至迦葉佛前受記事。及説然燈佛乃至過去七佛出現時劫、種姓、壽命、説法會數、所度弟子、法住久近等事。

釋尊往昔行菩薩道時，見弗沙佛在雜寶窟内，心生歡喜，合掌，翹一脚，七日七夜，以一偈讚弗沙佛。偈曰：

&nbsp;&nbsp;&nbsp;&nbsp;「天上天下無如佛，&nbsp;&nbsp;&nbsp;&nbsp;十方世界亦無比，

&nbsp;&nbsp;&nbsp;&nbsp;世間所有我盡見，&nbsp;&nbsp;&nbsp;&nbsp;一切無有如佛者！」

佛即與授記： 過九十四劫，當得作佛，號釋迦牟尼。

賢劫王種品第三（四—五）

説賢劫初乃至釋迦佛世，諸王相續治化閻浮，乃至日種、甘蔗、釋迦族姓因緣，止於浄飯四王。

上託兜率品第四（五—六）

説釋尊於迦葉佛時，爲護明菩薩，託生兜率，乃至將降閻浮，示五衰相，金團天子選其生處，最後爲諸天説一百八法明門。

俯降王宫品第五（卷七）

説入胎、住胎、種種瑞相。

樹下誕生品第六（七—八）

説降生時種種瑞相。（佛於春初的二月八日降生。）

從園還城品第七（八—九）

説從嵐毘尼園迎還王宫，乃至浄飯王爲太子立名悉達多。

相師占看品第八（九—一○）

浄飯王召諸相師占看太子，相師皆謂： 太子具三十二相，必作輪王。阿私陀仙步行入宫看視太子，見太子具三十二相八十種好，必成佛道；恨身衰耄，不克聞法。

私陀問瑞品第九（一○）

阿私陀仙問太子降生時瑞應，浄飯王一一爲説。

姨母養育品第十（一一）

太子降生七日，聖母摩耶命終，姨母爲養育。

習學技藝品第十一（一一）

自八歲起，習文武諸藝。

遊戲觀矚品第十二（一二）

太子遊戲勤劬園，與提婆達多争雁。又與父王出外野遊，觀看田種，見耕人及牛之苦，群鳥争食犁下之蟲，生大悲愍，坐閻浮樹下入三昧，仙人偈讚，父王禮讚。

捔術争婚品第十三（一二—一三）

與諸童子捔術，太子最勝。摩訶那摩以女耶輸陀羅嫁與太子爲妃。

常飾納妃品第十四（一三—一四）

娶檀荼波尼之女瞿多彌爲妃。—太子有三妃： 一、 耶輸陀羅，二、 摩奴陀羅（經云： 此妃唯聞其名，不見現在及往昔緣事。），三、 瞿多彌。

太子於宫中娱樂，足滿十年不曾出外。

空聲勸厭品第十五（一四）

作瓶天子説偈勸太子厭離五欲，出家學道。

出逢老人品第十六（一四）

遊東門，見老人。

浄飯王夢品第十七（一五）

王夢七事，浄居天人化婆羅門爲解釋之，謂是太子出家成佛的預兆。

道見病人品第十八（一五）

遊南門，見病人。

路逢死屍品第十九（一五）

遊西門，見死人。

耶輸陀羅夢品第二十（一五—一六）

遊北門，見出家人。太子向父王請求出家。耶輸陀羅二十夢。太子五夢。

捨宫出家品第二十一（一六—一七）

剃髮染衣品第二十二（一七—一八）

車匿等還品第二十三（一八—二○）

觀諸異道品第二十四（二○）

參跋伽婆仙人。

經云：「菩薩行路，諦視徐行，有人借問，默然不答，彼等人民各相語言：『此仙人者，必釋種子。』因此得名釋迦牟尼。」
跋伽仙處，太子生時，出二金樹；太子出家，金樹還没，時經二十九年。—可知太子是二十九歲出家。

王使往還品第二十五（二○—二一）

王遣大臣、國師二人往請太子還宫，太子堅志不還。

問阿羅邏品第二十六（二一—二二）

參阿羅邏迦藍仙人。

答摩羅子品第二十七（二二）

參優陀羅羅摩子（即欝頭藍弗）。

勸受世利品第二十八（二二—二四）

頻頭娑羅王勸太子受五欲樂，願與半國，太子不受。

精進苦行品第二十九（二四—二五）

日食一麻一麥，苦行經六年，乃至受難陀女供。—以前諸品，未見憍陳如等侍太子，至此品始見。

向菩提樹品第三十（二五—二七）

受乳糜供，浴尼連河，坐菩提樹下。

魔怖菩薩品第三十一（二七—二九）

菩薩降魔品第三十二（二九—三○）

成無上道品第三十三（三○）

昔與魔競品第三十四（三一）

説往昔與魔競的因緣。

二商奉食品第三十五（三一—三二）

佛觀十二因緣成道。

受迦羅龍王請，爲授三皈五戒。授牧羊天子三皈五戒。受二商主供，爲授三皈五戒。藥神女天以呵梨勒果供佛，爲授三皈五戒。

梵天請品第三十六（三二—三三）

受善生女供，爲授三皈五戒。受糞掃衣。梵王請轉法輪。

轉妙法輪品第三十七（三三—三四）

於波羅奈國鹿野苑初轉法輪，度五比丘。

耶輸陀因緣品第三十八（三四—三五）

説耶輸陀（案即耶舍，此云上傘，波羅捺城善覺長者之子）出生乃至出家證果因緣。

耶輸陀宿緣品第三十九（三六）

波羅捺城四長者—無垢、善臂、滿足、牛主，皆耶輸陀（即耶舍）之友，出家證果。耶輸陀在家時之五十友，出家證果。耶輸陀度五百商人出家證果。説耶輸陀往昔因緣。

富樓那出家品第四十（三七）

富樓那與二十九友同詣佛所，出家證果。

那羅陀出家品第四十一（三七—三八）

説那羅陀（或云即摩訶迦栴延）出家證果因緣。那羅陀是阿私陀仙之弟子。

娑毘耶出家品第四十二（三八—三九）

説娑毘耶出家證果因緣。

佛成道後，在鹿苑時，並佛本身共有八人；六月十六日安居，至九月十五日，共有九十三人解夏。

教化兵將品第四十三（三九—四○）

諸方詣佛求出家者漸多，佛勅諸比丘往他方遊化，欲出家者，授與三皈，即得具足。

教諸比丘乞食行法。

佛漸至優婁頻螺聚落，至一林中，度三十男子出家證果。又度六十雲種姓人出家證果。

佛渡恒河，度船師出家證果。

次經諸聚落，度化諸人，詣兵將婆羅門家，難陀、波羅二女設供。

提婆婆羅門借錢設供請佛，得大富報。佛説提婆往昔因緣。

佛從波羅捺至優婁頻螺聚落，中間度化八萬人。

迦葉三兄弟品第四十四（四○—四二）

佛現五百神通化三迦葉千人。（優婁五百，那提三百，伽耶二百。）

優波斯那品第四十五（四二—四三）

佛度優波斯那梵志（三迦葉之外甥）等二百五十人。説三迦葉往昔因緣。

布施行園品第四十六（四四—四五）

佛與三迦葉等千比丘遊摩伽陀國，途經法雨林，説偈度五百仙人，皆證六通，而般涅槃，佛身自起塔供五百仙人舍利。
至摩伽國，受頻頭娑羅王供，王以竹園施佛及僧，因聽許比丘自畜園林。又説竹園是迦蘭陀長者所施。

大迦葉因緣品第四十七（四五—四七）

説大迦葉降生、出家、乃至佛讚頭陀第一，至彌勒佛時作大利益等。

跋陀羅夫婦因緣品第四十八（四七）

説跋陀羅（大迦葉在家時妻）出家證果因緣，及其往昔因緣。並説夫婦二人往因。

舍利目連因緣品第四十九（四七—四八）

説舍利弗、目犍連領五百外道弟子出家事。並説往昔因緣。

五百比丘因緣品第五十（四九）

説舍利弗與五百比丘（即前五百外道弟子）往昔因緣—即商主與五百商人墮羅刹女國，馬王度令得脱事。

斷不信人行品第五十一（四九）

佛成道後，度出家弟子漸多，有不信者，起諸譏毁，佛教諸比丘説偈斷之。

説法儀式品第五十二（四九—五○）

佛因頻頭娑羅王請，爲諸比丘制説法儀式。因誡比丘須依和上阿闍黎教，而説往昔慈者商主持八關齋，不聽母教而輒入海採寶之報。
聽衆多，説法音聲不徹，佛聽許或立、或行，隨便説法。

歌詠説法有五失： 一、 自染歌，二、 他聞生染而不受義，三、 以聲出没便失文句，四、 俗人聞時毁呰譏論，五、 將來世人聞此事已，即依俗行以爲恒式。

尸棄佛本生地品第五十三（五○—五一）

佛行苦行，日食一麻一麥時，耶輸陀羅亦於宫中行諸苦行。佛爲優陀夷説此往因。

佛六年苦行，羅睺羅亦在胎六年始生，諸釋瞋忿，王欲殺之，佛自手書，天王持交浄飯王，以解耶輸陀羅之難。

浄飯王聞太子成佛，遣優陀夷及車匿往請世尊，二人至佛所，出家後，方回國報告消息，謂佛不久當遊本地。

爲舍利弗説尸棄佛初遊本生地事。

優陀夷因緣品第五十四（五二—五三）

佛遊本生地，住尼拘陀林，勅優陀夷教化父王生信，因説優陀夷往因。父王與大衆往林見佛，佛現神變，爲王説法。

優波離因緣品第五十五（五三—五五）

説優波離出家因緣及其往因。

羅睺羅因緣品第五十六（五五—五六）

説羅睺羅出家因緣，及説住胎六年之因。亦説耶輸陀羅懷胎六年之因。

因羅睺羅出家，受父王請，制： 父母不許者，不得出家。

難陀出家因緣品第五十七（五六—五八）

佛度難陀出家，以神力執難陀上天堂，下地獄，伏彼欲念，令證羅漢。説難陀往因。

因難陀故，制諸比丘： 不得與如來等量作衣；不得受持出光衣（謂發亮的衣服）；不得眼塗媚藥；不得著妙革屣；不得執輕妙鉢；不得執傘入城乞食；不得畫婦女相觀看。

婆提唎迦等因緣品第五十八（五七—五九）

提婆達多求欲出家，佛不許可。

阿難欲出家，父母不許，遂逃往毘提耶國受不言戒，行仙人行，父母方許其出家。

説摩尼樓陀（摩訶那摩之弟）出生因緣。

婆提唎迦釋種童子，受浄飯王灌頂爲王。

釋王婆提唎迦及摩尼樓陀、跋涪婆、富毘羅、難提迦、阿難、提婆達多等釋子及剃髮師，俱往佛所出家，佛唯不許提婆達多及阿難出家，餘皆得度。阿難與提婆達多乃往雪山下跋耶瑟吒長老處出家，後詣佛所。佛説往昔與提婆達多爲怨因緣（即二頭鳥事）。

婆提唎迦證羅漢果，獨住空閑而稱快樂，佛問其由，彼乃説之。佛讚爲豪姓出家最第一。並説其往因。

摩尼婁陀品第五十九（五九—六○）

摩尼婁陀（即阿耨樓陀）聞法時睡，佛呵之。摩尼樓陀從此不睡，致雙眼失明。

佛爲摩尼樓陀穿針。

説摩尼婁陀往因—然燈佛前發願爲天眼第一；賊以箭頭挑燈炷令燈增明；以稗飯供辟支佛。

阿難因緣品第六十（六○）

説阿難爲佛侍者，多聞第一，往昔因緣。

卷末云：「長老分那婆素（井宿），宫毘羅，難提迦，此三人，唯知其出家由緒，不知所生因緣及往業。」

又云：「或問曰： 當何名此經？答曰： 摩訶僧祇師，名爲大事；薩婆多師，名此經爲大莊嚴；迦葉維師，名爲佛生因緣；曇無德師，名爲釋迦牟尼佛本行；尼沙塞師，名爲毘尼藏根本。」經文中，亦多引五師之説。可知此經是佛滅度數百年後，西土賢哲所集。

别譯一種

### ⑴ 〔 佛説諸佛經〕　

一卷，一千餘字。大正藏第十四册（一一二），中華藏第一輯第九集（線裝第六十五册）。宋·北印度沙門施護譯。

此經與佛本行經的發心供養品之前分同。