### 力品第三十八

（有十二段經）

説凡常六力： 小兒啼、女人恚、沙門婆羅門忍、國王慢、羅漢專精、佛大慈悲。應學大慈悲力。

應修無常想： 不修者生三惡道，修者生人天、得涅槃。

佛爲梵志説内外六塵六入法。

佛説未成道時，思惟十二因緣，如見古昔王城。

佛説法時，阿那律坐睡，佛呵之。遂發願不睡，致目失明，然得天眼。當補衣時，佛爲貫針，因説如來六法無厭足： 一、 施，二、 教誡，三、 忍，四、 法説義説，五、 將護衆生，六、 求無上道。

佛降伏央掘魔，令悟如來滅六見法，出家證果。以至誠言而救産難，忍打駡辱。並爲比丘説其往因。（以上卷三十一）

佛在靈山，説諸山前後各有異名，唯仙人山更無異名。以此恒有神通菩薩羅漢支佛諸仙人住故。

佛勅比丘專念修己，謂觀六情。

佛勸修無常想。述往昔有長者女因辟支佛爲説法，思惟六情根無主，得生梵天。

佛爲波斯匿王説： 正法治化，增六事功德。王亦讚佛以六事應受禮拜。

佛爲毘舍離除疫病苦。説二千五百寶蓋夙因所致。輸盧比丘尼降伏六師。

佛説： 六情染者則流轉，思惟不浄，即成道迹。（以上卷三十二）（六法竟。此下明七法。）

### 等法品第三十九

（有十段經）

明七法得樂、得果，謂： 知法、知義、知時、知自、知足、知入衆、觀察衆人。法者，十二部經。義者，如來機趣。時者，止觀語默等。自者，善能修己。足者，行住進止之宜，皆知止足。衆者，刹利、梵志、長者、沙門等語默法則。觀察衆人者，知其根原勝劣。

説三十三天晝度樹七喻，喻賢聖弟子： 發心、出家、遊四禪、成無漏。

説七事水喻，喻無善、退善、不進、及四果證。

説王治七法，喻浄戒、護根、多聞、方便、四增上心、四神足，分别陰、界、入、緣起。

説七神識住處。

均頭比丘病，佛令説七覺意而病癒。

輪王出世有七寶，法王出世有七覺意寶。

廣説輪王七寶及四神足。有比丘慕輪王快樂，佛誡勿作是念，輪王亦不免三惡趣。人身難得，佛法難聞，宜勤修梵行。比丘如教行之，得證聖果。

童真迦葉夜半經行，有天爲説此舍七喻，令往問佛，佛爲説之，迦葉聞已，修行證果。

滿願子爲舍利弗説七車喻。（以上卷三十三）

### 七日品第四十

（有十段經）

説七日出時，世界壞滅，及説成劫，漸有四姓。

拔祇國人修七法，不爲外寇所壞。比丘亦有七不退轉法，魔不得便。——佛在羅閲城迦蘭陀竹園。阿闍世王欲伐拔祇，命婆利迦婆羅門問佛。時婆羅門以衣覆頭，脚著象牙屐，腰帶利劍，不應爲説法，故對阿難説拔祇人修七法，因説比丘七不退法。此段大同長阿含遊行經首段。（見長阿含卷二）

貪欲、瞋恚、憍慢、痴、疑、見、欲七使，以七覺意治之。

七種人可事可敬，謂行慈、悲、喜、護、空、無相、無願者。

毘羅先長者，七日應命終，墮落地獄，阿難度令出家一日，勤修十念，當日命終，生四王天，因説修十念功德不可量。
浄諸漏法，或緣見；或恭敬；或親近；或遠離；或娱樂；或威儀；或思惟。（以上卷三十四）

爲均頭説七事增益功德： 起僧藍、施牀座、施食、施雨衣、施藥、作井、作近道舍。

説思惟死想，宜於出入息中。

爲波斯匿王説七倮形人等非是梵行人。

迦栴延廣演佛所説不著世、不住世義。

### 莫畏品第四十一

（有五段經）

摩訶男問佛： 斷三結使，成須陀洹，名不退轉；然見暴牛等，尚生怖畏；此時命終，是否墮落？佛誡令勿起恐畏，必不墮三惡趣，爲説三消滅義。

那伽婆羅度老梵志出家成道。

佛勅比丘觀七處善，又察四法，謂慈悲喜護，空無相無願，四念處。

舍利弗爲北遊諸比丘説八道七覺法。

迦葉年邁，佛令捨頭陀行，迦葉謂： 爲住持佛法故，不捨頭陀行。佛以法寶付囑迦葉及阿難。經云：「佛告迦葉： 吾涅槃後千歲，當有比丘於禪退轉，不復行頭陀之法，亦無乞食，著補衲衣，貪受請衣食，不在樹下閑居之處，好喜莊飾房舍……恒共鬥諍。爾時檀越篤信佛法，好喜惠施，命終生天；比丘懈怠者，死入地獄。……將來之世，當有比丘剃除鬚髮，而習家業，左抱男，右抱女。……我於三阿僧祇劫所集法寶，將來比丘以爲歌曲。……」（以上卷三十五）（七法竟。此下明八法。）

### 八難品第四十二

（有十段經）

説地獄、畜生、餓鬼、長壽天、邊地、根缺、邪見、無佛世爲八難。

説八大地獄因果，應修八正道離之。

佛離毘舍離，漸往拘尸，將入涅槃。途次，以父母力起大石，令五百力士降伏。次説神力、智慧、遠勝目連舍利。又度君荼羅比丘尼，尼先於佛前涅槃。佛於雙樹將涅槃，阿難悲泣，佛止之，讚阿難有四未曾有法。又爲阿難説待女人法，罰車那比丘法。又度五百摩羅，爲最後受證弟子。又度須跋出家，爲最後弟子。須跋先佛滅度。佛説最後教誡。

佛問波呵羅阿須倫： 大海有何奇特，汝等於中娱樂住？阿須倫云： 大海有八奇特： 一、 深廣；二、 四河入海，皆失本名；三、 皆同一味；四、 潮不失時；五、 諸神所居；六、 大形所住；七、 出諸珍寶；八、 下有金沙。佛言： 佛法中亦有八未曾有法，使諸比丘娱樂其中： 一、 戒律具足，無放逸行；二、 四姓出家，不録前名，更作餘字；三、 施設禁戒，相隨亦不越敘；四、 同一八聖道味；五、 諸法充滿，謂四意斷乃至八正道；六、 有諸珍寶，謂七覺意寶；七、 雖般涅槃，而法無增減；八、 有諸三昧，謂金剛三昧等。

有八緣，天地大動。

佛爲阿那律説戒勝於聞，及説八大人念： 一、 少欲，二、 知足，三、 閒居，四、 戒，五、三昧，六、 智慧，七、 多聞，八、 精進。

有八部衆： 一、 刹利，二、 婆羅門，三、 長者，四、 沙門，五、 四王，六、 三十三天，七、 魔，八、 梵。佛以八法（即八大人念）勝之。

阿那邠邸長者八處行施，佛讚歎之。並爲説福田勝劣。

佛説惠施八德：一、 隨時，二、 鮮潔，三、 親手，四、 誓願，五、 不望報，六、 求滅度，七、 施良田，八、 廻向衆生。

佛言：八邪趣泥犁，八正向涅槃。（以上卷三十六、七）

### 馬血天子品第四十三

（有十段經）

佛爲馬血天子説： 唯八正道，得盡世界邊際。

佛説八關齋法，及發願功德，引古本生事爲證。

佛見水漂木，因爲比丘説： 若無八事，便漸至海；喻人得至涅槃。牧牛難陀因發心出家。有一比丘問此義，佛言： 此岸是身邪，彼岸身邪滅，中没者欲愛，岸上者五欲，人捉求王福，非人捉求天，廻轉是邪疑，腐敗是八邪。

阿闍世太子日以五百釜食給提婆達，佛誡比丘勿貪利養，利養能害八正道。

佛爲比丘説筏喻，敘昔降魔事。

佛説牧牛人驅牛渡水愚智喻。

佛度阿闍世王，令得無根信。（此段大同長阿含卷十七沙門果經。）

佛受闍王懺，爲説偈云：「人作極惡行，悔過轉微薄；日悔無懈息，罪根永已拔。」

佛爲比丘説： 有世八法隨世流轉，謂： 利、衰、毁、譽、稱、譏、苦、樂。當求方便除之。

佛出現世間，不著世間八法。

八種人流轉生死而不住生死，謂四果四向。（以上卷三十八、九）（八法竟。此下明九法。）

### 九衆生居品第四十四

（有十一段經）

九衆生居： 天、人、梵天、光音天、遍浄天、及四空天。嚫願九德： 施主三法： 信、願、不殺；所施之物三法： 色、香、味；受者三法： 戒、慧、定。

惡比丘成九法不成道：一、 強顔，二、 耐辱，三、 貪心，四、 慳著，五、 健忘，六、 邪思，七、 隱匿，八、 無返復，九、 念不捨離。

説孔雀九法喻比丘善法： 一、 顔貌端正，二、 音響清澈，三、 行步庠序，四、 知時而行，五、 飲食知節，六、 常念知足，七、 念不分散，八、 少於睡眠，九、 少欲、知返復。

女人以九法繫縛男子： 歌、舞、伎樂、笑、啼、常求方宜、自以幻術、顔色、形體。於爾許事中，唯更樂（觸）縛人最急，當念捨之。

佛爲比丘説諸法之本，謂不著地等，乃至涅槃。

佛躬看病比丘——佛在羅閲迦蘭陀竹園。羅閲城中有一比丘病困，無瞻視者，晝夜念佛，佛以天耳遥聞，即往病比丘所，佛問：「有何人來相瞻視？」答曰：「無人瞻視。」「汝未病時，頗往問訊病人乎？」答：「不往。」佛言：「汝無善利於正法中！所以然者，皆由不往瞻病故也。汝今勿懼，當躬供養，令不有乏。」是時，世尊自除不浄，更與敷坐具。佛自執掃，除去汙泥，更設坐具；復與浣衣；扶病比丘令坐，浄水沐浴；浴已，還坐牀上，手自授食；食已，除去鉢器。告比丘曰：「汝今當捨三世之病。」佛爲説法。比丘聞教，即於座上漏盡意解。因勅諸比丘：「自今已往，當相瞻視。設病比丘無弟子者，當於衆中差看病人。不者，以法治。」

佛説有九人可敬，謂四果、四向、及種姓人。

佛爲滿呼王子顯朱利槃特之德。

爲阿難説善知識是全梵行人。

佛爲天帝説衆生性行不同。（以上卷四十）

### 馬王品第四十五

（有七段經）

婆羅門獻女於佛，佛不受之，有一比丘欲受，佛爲説女人九惡： 一、 臭穢不浄，二、 惡口，三、 無反復，四、 嫉妬，五、 慳，六、 喜遊，七、 多瞋，八、 多妄語，九、 所言輕舉。並説往昔商人墮羅刹國，乘馬王度難因緣。

佛爲舍利弗目連説九法不得長大，謂： 近惡知識，恒喜遊行，恒抱長患，好畜財貨，貪著衣鉢，多虚妄，多亂意，無慧明，不解義趣，不隨時受誨。九法有所成辦： 近善知識，修行正法，不著邪業，恒遊獨處，不樂人間，少病無患，不多畜財寶，不貪著衣鉢，勤行精進，無有亂心，聞義便解，隨時聽法無厭足。

佛言： 比丘應念少欲知足。

佛爲惡魔説拘留孫佛時事，明世間四食： 段、觸、思、識。出世五食： 禪、願、念、解脱、喜。

佛勸比丘應修慈心，如食金剛。因説有惡鬼在帝釋牀上坐，諸天興瞋，鬼轉增勝；帝釋以慈心向之，鬼即消滅。

舍利弗入空三昧，佛讚之。

佛應尸利長者火坑毒食之請，令其見諦。（以上卷四十一）（九法竟。此下明十法。）

### 結禁品第四十六

（有十段經）

説爲十事功德結戒（即律中制戒十利）。

聖所居處有十事： 一、 念除五事（五結），二、 成就六法（六重法），三、 守護一法（心），四、 護四部衆（成就四神足），五、 觀察劣弱（生死衆行已盡），六、 平等親近（盡三結），七、 正向無漏（除去憍慢），八、 依猗身行（無明已除），九、 心得解脱（愛已除盡），十、 智慧解脱（觀四諦）。此十法，三世諸聖常住其中。

説如來成就十力、知五陰、四諦、因緣生滅。

説如來十力四無所畏。

説十念法： 念佛、法、僧、戒、施、天、止觀、安般、念身、念死。

説比丘親近國家有十非法。

國王有十非法，十法；比丘亦有十非法，十法。十法者： 一、 持戒，二、 敬佛，三、 敬法，四、 敬僧，五、 少欲知足，六、 隨戒，七、 坐禪，八、 閒静，九、 與善知識從事，十、 多聞。

佛爲比丘説一論一義一演乃至十論十義十演： 一依食，二名色，三受，四諦，五根，六重，七神止處，八世法，九衆生居，十念。

佛勸比丘修十想： 一、 白骨，二、 青瘀，三、 胖脹，四、 食不消，五、 血，六、 噉，七、 無常，八、 貪食，九、 死，十、 不可樂。

佛爲比丘訶慾想，令重修十想證果。（以上卷四十二）

### 善惡品第四十七

（有十段經）

説十惡墮落，十善生天，十念至涅槃。

説十惡果報。

爲波斯匿王説： 知善惡罪福，名知幻者。

諸比丘食後集講堂論世事，佛止之，謂： 若欲論者，當論十事功德。又警論四事者。亦警論分别國主善惡、論國事者。亦警評論波斯匿王者。

有長者造房施羅雲，後羅雲人間遊行，長者將房轉施僧，佛以此因緣爲比丘説平等施法。

説地獄、人間、天上壽命長短。（以上卷四十三）

### 十不善品第四十八

（有四段經）

廣説十不善果報。

説七佛略廣二戒因緣。

説彌勒佛出現時，國土豐樂；三會説法，弟子多少；制略廣戒。

説七佛種姓、道樹、所化弟子、侍者、佛壽。（此段大同長阿含初大本緣經首段。見卷一。）

師子長者别請舍利弗等五百阿羅漢，佛爲羅雲説： 别請五百之福，不及僧次一人之福千萬億倍。讚供僧福多，及讚平等行施。

説金剛三昧力，鬼不能害，火不能燒——舍利弗入金剛三昧，惡鬼以拳打其頭，雖頭痛而無損。拘屢孫佛有大弟子，名等壽，入金剛三昧，牧人以火燒之而不傷。（以上卷四十四、五）（十法竟。此下第四分别誦）。

### 放牛品第四十九

（有十段經）

佛説放牛得失各十一法，比丘得失亦十一法： 一、 知色（四大色及四大所造色），二、 知相（愚相、智相），三、 知摩刷（欲想、不善念起、知捨離），四、 知護瘡（護六根），五、 知起煙（多聞説法），六、 知良田茂草（八正道），七、 知所愛（愛法寶），八、 知擇道行（行十二部經），九、 知渡處（四意止），十、 知止足（不貪食），十一、 恭奉長老比丘。

比丘應成就十一法： 戒、定、慧、解脱、解脱見慧、根寂、修法、知方便、分别義、不著利養。並讚十一苦行迦葉比丘。
舍利弗等十大弟子並提婆達各將徒衆遊行，佛因説善惡各各以類相從。

象舍利弗還俗，重出家證果，爲諸人民説十一法阿羅漢所不留： 一、 捨戒，二、 不浄，三、 殺生，四、 盜，五、 殘食，六、 妄語，七、 群黨，八、 惡言，九、 狐疑，十、 恐懼，十一、 受餘師及受胞胎。又分别五通六通不同。

佛爲比丘説十二因緣法，並爲阿難説其甚深。

翅寗梵志聞法請佛，施羅梵志出家證果。

佛讚一坐食法。（此段有敘迦留陀夷向暮乞食事，與四分律制不非時食戒緣起同。）

佛説有習行沙門，有誓願沙門。及説沙門法行，婆羅門法行。

敘提婆達出家得神足，造逆墮地獄，悔心蒙授記；及目連往訊始末。

慈心有十一果報： 卧安、覺安、無惡夢、天護、人愛、不毒、不兵、水、火、盜賊俱不侵，得生梵天。（以上卷四十六、七）

### 禮三寶品第五十

（有十段經）

説禮佛等十一法。禮法十一法。禮僧十一法。

説賢劫初轉輪王以法相繼治世事。以法囑累阿難，勅阿難莫增減所受持法。

説四人泥犁罪報。四人： 末佉梨、帝舍、提婆達、瞿波離。

説佛明知五趣及涅槃因果。

説雪山樹五事長大，人亦如是。當求信、戒、聞、施、慧。

説婬欲決定障道。及説十二部經須善知義；不知義者，如捉蛇尾，反被其害；知義者，如捉蛇頭。

佛爲生漏梵志説三世劫數無量。

爲異比丘説： 辟支佛出名小劫，佛出名大劫。（以上卷四十八）

### 非常品第五十一

（有十段經）

説生死中，墮淚多於恒水，流血亦多於恒水。勸修無常想。説音響王求得子成辟支佛、起塔供養事以證之。

比丘尼應除心五弊，斷心五結。五弊者： 疑佛、法、僧、犯戒不悔，爲生天而修行，五結者： 懈怠、眠寐、心亂、根不定、喜瞋惱。

比丘應精進持戒；勝犯戒衆，如王治國。

寧常睡眠，不於覺寤之中思惟亂想、造業、墮落。當常護六情，無令漏失。

阿那邠邸長者，以金誘四子皈依三寶，佛讚長者得福無量。並説長者當於彌勒佛世爲典藏臣，廣作福德，乃至出家證果。

舍利弗與阿難往瞻阿那邠邸長者病，爲説妙法。長者命終，生三十三天。

佛受阿那邠邸長者供，爲彼兒婦説四種婦人法，謂： 似母、似親、似賊、似婢，令其改過，而得見道。

佛爲舍利弗説生死苦，亦説生者宜在豪貴家。（以上卷四十九）

### 大愛道般涅槃品第五十二

（有九段經）

大愛道等五百比丘尼及二沙彌尼滅度，佛自供養大愛道，以報養育之恩。

婆陀比丘尼憶宿命而笑，因爲衆尼説之——謂過去值毘婆尸等六佛，皆發願作女人；觀昔無智自蔽故笑。

佛爲比丘説生死劫長，應生厭患。一作大城芥子喻。一作天衣拂石喻。

隨時聞法有五功德： 聞所未聞，已聞能持，除疑，無邪見，解深法。

佛爲師子大將説施主五功德。

爲波斯匿王説福田有勝劣，施心宜平等。

因波斯匿王殺庶母百子而悔過，爲説四苦難免，十惡報劇；應正法治化，莫以非法。

佛爲匿王釋十夢，而王皈信。（以上卷五十、五十一）

### 别譯三十五種

#### ⑴ 〔 佛説阿羅漢具德經〕　

一卷，約三千餘字。大藏第二册（八三一），中藏第一輯第九集（線裝第六十五册）。宋·法賢譯。

佛在祇園，説憍陳如等百弟子之德，及説比丘尼、優婆塞、優婆夷之德。與增一阿含之弟子品、比丘尼品、清信士品、清信女品同本，見卷三。

#### ⑵ 〔 佛説四人出現世間經〕　

一卷，約千餘字。大藏第二册（八三四），中藏第一輯第五集（線裝第三十六册）。劉宋·求那跋陀羅譯。爲波斯匿王説先後醜妙四人不同。出增一阿含卷十八、四意斷品（第二段經）。

#### ⑶ 〔 佛説波斯匿王太后崩塵土坌身經〕　

一卷，約千餘字。大藏第二册（五四五），中藏第一輯第五集（線裝第三十六册）。西晉·法炬譯。

説四恐畏，如四山合逼，無能避者。亦名除憂患經。亦出增含四意斷品（第七段經）。

#### ⑷ 〔 須摩提女經〕　

一卷，二千餘字。大藏第二册（八三五），中藏第一輯第五集（線裝第三十六册）。吴·支謙譯。

#### ⑸ 〔 佛説三摩竭經〕　

一卷，三千餘字。大藏第二册（八四三），中藏第一輯第五集（線裝第三十七册）。吴·竺律炎譯。

#### ⑹ 〔 佛説給孤長者女得度因緣經〕　

三卷，約一萬二千餘字。大藏第二册（八四五），中藏第一輯第九集（線裝第六十六册）。宋·施護譯。

此三經皆出增一阿含第二十二卷須陀品（第三段經）。

#### ⑺ 〔 佛説婆羅門子避死經〕　

一卷，三百餘字。大藏第二册（八五四），中藏第一輯第五集（線裝第三十六册）。後漢·安世高譯。出增一阿含卷二十三增上品（第四經）

#### ⑻ 〔 佛説受新歲經〕　

一卷，一千二百餘字。大藏第一册（八五八），中藏未見。西晉·竺法護譯。七月十五日佛集衆僧受歲（即自恣），朋耆奢説偈。出增一阿含卷二十四善聚品（第四經）。

#### ⑼ 〔 佛説新歲經〕　

一卷，二千四百餘字。大藏第一册（八五九），中藏第一輯第五集（線裝第三十九册）。東晉·竺曇無蘭譯。

坐夏既畢，佛集衆僧各相懺悔。諸天興供偈讚。與前經大同。

#### ⑽ 〔 佛説解夏經〕　

一卷，一千多字。大藏第一册（八六一），中藏第一輯第九集（線裝第六十五册）。宋·法賢譯。

解夏時，佛向舍利弗等問三業可忍，舍利弗亦向佛求可忍，並爲五百比丘求可忍。尊者嚩儗舍説伽陀讚之。亦同前經。

#### ⑾ 〔 佛説食施獲五福報經〕　

一卷，五百餘字。大藏第二册（八五四），中藏第一輯第五集（線裝第三十六册）。失譯人名。

五福者： 命、色、力、安、辯也。出增一阿含卷二十四善聚品（第十一經）。

#### ⑿ 〔 頻毘娑羅王詣佛供養經〕　

一卷，約千餘字。大藏第二册（八五五），中藏第一輯第五集（線裝第三十六册）。西晉·釋法炬譯。

出增一阿含卷二十六等見品第五經。僅有頻王設供一段。而後段雞頭梵志二錢營供事，此本缺。

#### ⒀ 〔 佛説長者子六過出家經〕　

一卷，約八百餘字。大藏第二册（八五七），中藏同前。劉宋·釋慧簡譯。

僧伽羅摩七返出家而證聖果。出增一阿含卷二十七邪聚品第十經。

#### ⒁ 〔 佛説鴦崛摩經〕　

一卷，約二千餘字。大藏第二册（五○八），中藏同前。西晉·竺法護譯。

#### ⒂ 〔 佛説鴦崛髻經〕　

一卷，約二千餘字。大藏第二册（五一○），中藏第一輯第五集（線裝第三十七册）。西晉·釋法炬譯。

右二經皆出增一阿含卷三十一力品第六經。唯缺後段佛爲比丘説鴦崛往因事。

#### ⒃ 〔 佛説力士移山經〕　

一卷，約二千餘字。大藏第二册（八五七），中藏第一輯第五集（線裝第三十七册）。西晉·竺法護譯。

佛將滅度，漸遊拘尸，途次、爲力士移大石。出增一阿含卷三十六八難品第三經。

#### ⒄ 〔 佛説四未曾有法經〕　

一卷，五百餘字。大藏第二册（八五九），中藏同前。譯人同前。

輪王有四未曾有法，阿難亦有四未曾有法。亦出八難品第三經。

#### ⒅ 〔 舍利弗目犍連遊四衢經〕　

一卷，約千餘字。大藏第二册（八六○），中藏同前。後漢·康孟祥譯。

舍利目連將諸比丘欲詣佛所，衆聲喧閙，佛不許見。因諸天請，佛召見之。出增一阿含卷四十一馬王品第二經。

#### ⒆ 〔 七佛父母姓字經〕　

一卷，一千餘字。大藏第一册（一五九），中藏同前。失譯人名。出增一阿含卷四十五十不善品第四經。亦同長阿含卷一初大本緣經前分。

#### ⒇ 〔 佛説放牛經〕　

一卷，約千餘字。大藏第二册（五四六），中藏同前。姚秦·鳩摩羅什譯。

以放牛十一法，喻比丘十一法。出增一阿含卷四十六放牛品。 

#### 〔 緣起經〕　

一卷，九百多字。大藏第二册（五四七），中藏同前。唐·玄奘譯。

明十二緣起義，亦出放牛品（第五經）。 

#### 〔 佛説十一想思念如來經〕　

一卷，三百餘字。大藏第二册（八六一），中藏同前。劉宋·天竺沙門求那跋陀羅譯。

有二經： 初明十一想，次明十一果報。出增一阿含卷四十八禮三寶品（即禮佛十一法）。 

#### 〔 佛説四泥犁經〕　

一卷，七百餘字。大藏、中藏皆同前。東晉·竺曇無蘭譯。

説提舍、瞿波離、禘婆達兜、末佉梨四人苦果，及出其因。亦出禮三寶品（見第五段經）。 

#### 〔 阿那邠邸化七子經〕　

一卷，一千餘字。大藏第二册（八六二），中藏同前。後漢·安世高譯。

出增一阿含卷四十九非常品第七經。增一云「四兒」，此云七子。餘大同。又此缺後段長者於彌勒佛世爲典藏臣事。 

#### 〔 玉耶女經〕　

一卷，一千二百餘字。大藏第二册（八六三），中藏同前。失譯人名。

給孤長者兒婦，不行婦禮，長者請佛爲説法教訓，佛爲説女人十惡，又説五善三惡之法，分别七種婦之差别。乃悔過，求受十戒： 一不殺生，二不偷盜，三不婬佚，四不妄語，五不飲酒，六不惡駡，七不綺語，八不嫉妬，九不瞋恚，十信善得善。此優婆夷所行戒也。亦出非常品（第九經。卷五十）。

#### 〔 玉耶經〕　

一卷，一千七百餘字。大藏第二册（八六五），中藏同前。東晉·竺曇無蘭譯。 〔 阿遬達經〕　一卷，七百餘字。劉宋·求那跋陀羅譯。大藏第二册（八六三），中藏同前。

右二經並同上。而宋本先更説子報父母恩法。 

#### 〔 大愛道般涅槃經〕　

一卷，三千一百餘字。大藏第二册（八六七），中藏同前。西晉·白法祖譯。 

#### 〔 佛母般泥洹經〕　

一卷，一千六百餘字。大藏第二册（八六九），中藏同前。劉宋·釋慧簡譯。後附般泥洹後變記二百餘字，次第説十百年事。 

#### 〔 舍衞國王夢見十事經〕　

一卷，一千七百餘字。大藏第二册（八七○），中藏未見。失譯人名。 

#### 〔 佛説舍衞國王十夢經〕　

一卷，一千多字。大藏第二册（八七二），中藏第一輯第五集（線裝第三十七册）。失譯人名。 

#### 〔 國王不黎先尼十夢經〕　

一卷，約一千餘字。大藏第二册（八七三），中藏同前。東晉·竺曇無蘭譯。

右五經皆同增一阿含大愛道般涅槃品——前二經出涅槃品第一經（卷五十），後三經見涅槃品第九經（卷五十一）。 

#### 〔 佛説阿難同學經〕　

一卷，一千三百餘字。大藏第二册（八七四），中藏同前。後漢·安世高譯。

掘多比丘思返俗，阿難啓佛開示之，證果入滅。

大藏此經題下注云：「出增一阿含經」。然未詳出於何品。

#### 〔 佛説阿含正行經〕　

一卷，一千四百餘字。大藏第二册（八八三），中藏第一輯第五集（線裝第三十九册）。後漢·安世高譯。

説五陰爲賊，五根相欺；及説十二因緣。誡持五戒，修四念處，得度五道。（未詳出於何品，且附於此。） 

#### 〔 佛説忠心經〕　

一卷，二千多字。大藏第十七册（五五○），中藏同前。東晉·竺曇無蘭譯。

先由目連神通，化彼移山梵志，令得信心；佛乃爲説五賊五欺諸法。知津云：「與阿含正行經同本」。