## 二、 中阿含經

此經六十卷，五十六萬餘字。大藏第一册（四二一），中藏第一輯第五集（線裝第三十三、三十四册）。

東晉·瞿曇僧伽提婆譯。僧伽提婆，此云衆天。罽賓國人。苻秦建元中，來入長安，譯經二部。後以晉孝武帝太元十六年（三九一）遊化江左，慧遠大師延入廬山，譯阿毘曇心及三法度等論。至安帝隆安元年（三九七），遊建康，瑯琊王珣，請譯中、增二阿含，罽賓沙門僧伽羅叉執梵本，提婆翻爲華言，豫州沙門道慈筆受。至次年夏譯成。提婆所譯經論，共五部，一百一十八卷，現存大藏。（開元録卷三）

此經分爲五誦： 第一誦。有五品半，六十四經；第二誦，有四品半，五十二經；第三誦，有二品，三十五經；第四誦，有三品半，三十五經；第五誦，有三品半，三十六經。

第一誦，有五品半，六十四經，如表：

| 品 目            | 卷 次 | 經 名                | 别 譯                                |
| ---------------- | ----- | -------------------- | ------------------------------------ |
| 七法品第一       | 1     | 善法經第一           | 佛説七知經                           |
|                  |       | 晝度樹經第二         | 佛説園生樹經                         |
|                  |       | 城喻經第三           |                                      |
|                  |       | 水喻經第四           | 佛説鹹水喻經                         |
|                  |       | 木積喻經第五         |                                      |
|                  | 2     | 善人往經第六         |                                      |
|                  |       | 世間福經第七         |                                      |
|                  |       | 七日經第八           | 佛説薩鉢多酥哩喻捺耶經               |
|                  |       | 七車經第九           |                                      |
|                  |       | 漏盡經第十           | 佛説一切流攝守因經                   |
| 业相应品第二     | 3     | 鹽喻經第一           |                                      |
|                  |       | 惒破經第二           |                                      |
|                  |       | 度經第三             |                                      |
|                  |       | 羅云經第四           |                                      |
|                  |       | 思經第五             |                                      |
|                  |       | 伽藍經第六           |                                      |
|                  |       | 伽彌尼經第七         |                                      |
|                  | 4     | 師子經第八           |                                      |
|                  |       | 尼犍經第九           |                                      |
|                  |       | 波羅牢經第十         |                                      |
| 舍梨子相應品第三 | 5     | 等心經第一           |                                      |
|                  |       | 成就戒經第二         |                                      |
|                  |       | 智經第三             |                                      |
|                  |       | 師子吼經第四         |                                      |
|                  |       | 水喻經第五           |                                      |
|                  | 6     | 瞿尼師經第六         |                                      |
|                  |       | 梵志陀然經第七       |                                      |
|                  |       | 教化病經第八         |                                      |
|                  | 7     | 大拘絺羅經第九       |                                      |
|                  |       | 象跡喻經第十         |                                      |
|                  |       | 分别聖諦經第十一     | 佛説四諦經                           |
| 未曾有法品第四   | 8     | 未曾有法經第一       |                                      |
|                  |       | 侍者經第二           |                                      |
|                  |       | 薄拘羅經第三         |                                      |
|                  |       | 阿修羅經第四         |                                      |
|                  | 9     | 地動經第五           |                                      |
|                  |       | 瞻波經第六           | 佛説恒水經、法海經、佛説八德經       |
|                  |       | 郁伽長者經第七       |                                      |
|                  |       | 郁伽長者經第八       |                                      |
|                  |       | 手長者經第九         |                                      |
|                  |       | 手長者經第十         |                                      |
|                  | 10    | 何義經第一           |                                      |
|                  |       | 不思經第二           |                                      |
|                  |       | 念經第三             |                                      |
|                  |       | 慚愧經第四           |                                      |
|                  |       | 慚愧經第五           |                                      |
|                  |       | 戒經第六             |                                      |
|                  |       | 戒經第七             |                                      |
|                  |       | 恭敬經第八           |                                      |
|                  |       | 恭敬經第九           |                                      |
|                  |       | 本際經第十           | 本相猗致經　緣本致經                 |
|                  |       | 食經第十一           |                                      |
|                  |       | 食經第十二           |                                      |
|                  |       | 盡智經第十三         |                                      |
|                  |       | 涅槃經第十四         |                                      |
|                  |       | 彌醯經第十五         |                                      |
|                  |       | 即爲比丘説經第十六   |                                      |
| 王相應品第六     | 11    | 七寶經第一           | 佛説輪王七寶經                       |
|                  |       | 三十二相經第二       |                                      |
|                  |       | 四洲經第三           | 頂生王故事經　文陀竭王經             |
|                  |       | 牛糞喻經第四         |                                      |
|                  |       | 頻鞞沙羅王迎佛經第五 | 佛説頻婆娑羅王經                     |
|                  | 12    | 鞞婆陵耆經第六       |                                      |
|                  |       | 天使經第七           | 佛説鐵城泥犂經　佛説閻羅王五天使者經 |

### 七法品第一

（有十經，共一萬六千多字。）

#### 善法經第一

（一千四百餘字）

謂知法、知義、知時、知節、知己、知衆、知人勝如。

别譯一種

##### ⑴ 〔 佛説七知經〕　

一卷，八百餘字。吴·支謙譯。七知，即知法、知義等。大藏第一册（八一○），中藏第一輯第五集（線裝第三十六册）。

#### 晝度樹經第二

（七百餘字）

以天樹從葉萎至華敷，喻比丘從捨家至證四果。

别譯一種

##### ⑴ 〔佛説園生樹經〕　

一卷，七百餘字。宋·施護譯。大藏第一册（八一○），中藏第一輯第九集（線裝第六十八册）。

#### 城喻經第三

（一千九百多字）

以王城七事具足，四食豐饒，喻比丘七財信、慚、愧、進、聞、念、慧具足。四禪成就。

#### 水喻經第四

（一千三百餘字）

以常卧水中乃至住岸等七人，喻常作惡乃至成四果者。

别譯一種

##### ⑴ 〔佛説鹹水喻經〕

一卷，六百餘字。失譯人名。大藏第一册（八一一），中藏第一輯第五集（線裝第三十六册）。

#### 木積喻經第五

（二千六百餘字）

佛見火燒木積，因説此法： 寧抱火木，不抱女人；寧斷骨髓，不以破戒身受按摩；寧截髀，不以破戒身受禮敬；寧鍱鉻身，不以破戒身受衣服；寧吞鐵丸，不以破戒食人信施；寧卧鐵牀，不以破戒身受卧具；寧倒入釜中，不以破戒受温室。説此法時，六十比丘漏盡意解；六十比丘捨戒還家。

#### 善人往來經第六

（一千一百多字）

説七種那含喻。

#### 世間福經第七

（九百餘字）

施房牀座衣等，爲世間七種福。聞佛名及弟子、極喜、乃至受戒，爲出世七種福。

#### 七日經第八

（一千七百多字）

以劫盡時七日並出，而觀無常。

别譯一種

##### ⑴ 〔 佛説薩鉢多酥哩喻捺耶經〕　

一卷，一千四百餘字。宋·法賢譯。大藏第一册（八一一），中藏第一輯第九集（線裝第六十五册）。

説劫盡時七日出現相狀，警人精進，早求解脱。

#### 七車經第九

（二千五百多字）

滿慈子爲舍梨子説波斯匿王七車速行之喻，喻戒浄、心浄、見浄、疑蓋浄、道非道知見浄、道迹知見浄、道迹斷智浄，展轉施設無餘涅槃。

#### 漏盡經第十

（一千六百餘字）

謂有漏或從見斷，或從護斷，或從離斷，或從用斷，或從忍斷，或從除斷，或從思惟斷。

别譯一種

##### ⑴ 〔 佛説一切流攝守因經〕　

一卷，九百餘字。後漢·安世高譯。大藏第一册（八一三），中藏第一輯第五集（線裝第三十六册）。

説智者、見者得流盡；不智者、不見者流不盡。及説七種斷流。與漏盡經同。

### 業相應品第二

（有十經，共二萬一千多字）。

#### 鹽喻經第一

（一千三百餘字）

不修身戒心智者，作不善業，必招地獄之報。能修身戒心智者，設有不善業，受現輕報。如一兩鹽，投少水中，則不可飲；投恒水中，則不覺鹽。又作奪羊、負債二喻。

#### 惒破經第二

（一千五百多字）

佛爲惒破外道説： 無明盡者，不受後有。及説六善處，謂眼見色不喜不憂等。

#### 度經第三

（一千一百餘字）

破外道宿命、尊祐、無因緣，三種論。顯正教六處法（六根）、六界法（六大）。

#### 羅云經第四

（一千八百餘字）

佛傾水覆器，誡羅云莫妄語。又説象護鼻喻，人照鏡喻。

#### 思經第五

（一千一百餘字）

説故作十惡，必受惡報；若不故作，則不定受。乃勸修四無量心。

#### 伽藍經第六

（一千九百餘字）

爲伽藍園人説戒十惡，修慈悲喜捨，得四安隱住處（生天、譽、無苦、慈）。

#### 伽彌尼經第七

（一千二百餘字）

爲伽彌尼天子説黑白果報，如石、如油，一沈、一浮。

#### 師子經第八

（二千四百餘字）

爲師子大臣説宗本不可作、可作等義。

#### 尼犍經第九

（三千六百字）

爲比丘説破尼犍義，説尼犍五可憎惡，如來得五稱譽。

#### 波羅牢經第十

（四千八百字）

爲波羅牢説知幻非即幻，及説現法不定受報。並示四無量心遠離法，定能斷疑惑。

### 舍梨子相應品第三

（有十一經，共二萬七千餘字。）

#### 等心經第一

（一千一百餘字）

舍梨子爲諸比丘分别内結人外結人，等心天以此白佛，佛於衆中讚之。

#### 成就戒經第二

（一千七百餘字）

舍梨子説： 成就戒定慧者，現法證滅定。設不究竟，生意生天中，必知滅定。烏陀夷非之，如是至三。次於佛前亦三説三非，佛乃訶烏陀夷，並訶阿難。次因白浄尊者説五法可愛敬尊重，勅諸比丘尊重舍梨子。（五法： 持戒、多聞、增心、修慧、漏盡。）

#### 智經第三

（一千一百餘字）

舍梨子答黑齒比丘之問，黑齒白佛，佛設種種問，舍梨子一一善答，佛讚許之。

#### 師子吼經第四

（一千九百餘字）

有一梵行者，於佛前誣舍梨子輕慢之，佛召舍梨子，故問虚實，舍梨子説截角牛、截手旃陀羅、地、水、火、風、掃箒、晡旃尼（抹布）、破膏瓶、死屍繫等喻，明無此事。彼比丘乃求悔過，佛勅舍梨子受之。

#### 水喻經第五

（一千一百多字）

舍梨子説五除惱法，謂於身口意浄不浄等，皆莫生惱。四喻如水，一喻曠野病人。

#### 瞿尼師經第六

（一千七百餘字）

瞿尼師比丘，在無事室，調笑憍擾，舍梨子乃於衆中説： 無事比丘，當學敬重，不調笑，不畜生論，不憍傲，護根，食知止足，精進，正念智，知時，知善坐，論律阿毘曇，論息解脱，論漏盡智通。人間比丘亦爾。

#### 梵志陀然經第七

（三千三百餘字）

舍梨子爲知友陀然説法，令信佛。次又爲其病時説四無量心。

#### 教化病經第八

（三千八百餘字）

舍梨子爲給孤長者説法，令病得愈。長者自説造園因緣。

#### 大拘絺羅經第九

（七千餘字）

舍梨子問比丘成就見得正見，入正法事，於拘絺羅；拘絺羅答之： 知不善、不善根，知善、善根，知食、集、滅、道，知漏、集、滅、道，知苦、集、滅、道，乃至從老死一一説至無明。若無明已盡，明已生，無所復作。

#### 象迹喻經第十

（三千八百餘字）

舍梨子爲諸比丘説： 一切善法，皆四聖諦所攝。如諸迹中，象迹第一。因廣説内外四大觀（内身，外界，四大）。

#### 分别聖諦經第十一

（三千四百餘字）

佛讚舍梨子善説法已，入於静室，舍梨子即爲大衆廣釋四諦義。

别譯一種

##### ⑴ 〔 佛説四諦經〕　

一卷，三千六百餘字。後漢·安世高譯。大藏第一册（八一四），中藏第一輯第五集（線裝第三十六册）。

### 未曾有法品第四

（有十經，共一萬零九百餘字。）

#### 未曾有法經第一

（二千九百餘字）

阿難述佛種種未曾有事，佛教令更受持如來知生住滅智。

#### 侍者經第二

（四千三百餘字）

目連勸阿難侍佛，阿難乞三願： 一、 願不著佛新故衣，二、 願不食别請佛食，三、 願不非時見佛。佛讚阿難種種未曾有法。

#### 薄拘羅經第三

（九百餘字）

因一異學問薄拘羅： 八十年來行欲事否？薄拘羅爲説種種未曾有知足之行。

#### 阿修羅經第四

（二千三百餘字）

阿修羅説大海八未曾有法： 一、 周廻漸廣，海水常滿；二、 潮不失時；三、 深廣無底；四、 同一鹹味；五、 多諸珍寶；六、 大身所居；七、 不受死屍；八、 五河入海，皆捨本名。佛因爲説佛法中八未曾有法。（此經大同增一阿含八難品第二段海八奇特，見增含卷三十六。）

#### 地動經第五

（一千二百餘字）

説三因緣地動（風，神足，佛滅前），及説如來於天人中説法不可思議。

#### 瞻波經第六

（一千八百餘字）

月十五日説戒時，座中有犯戒比丘，佛不説戒，目連牽犯戒比丘出，佛爲目連説八種海喻（同前經）。

别譯三種

##### ⑴ 〔 佛説恒水經〕　

一卷，一千四百餘字。西晉釋法炬譯。大藏第一册（八一七），中藏第一輯第五集（線裝第三十六册）。

##### ⑵ 〔 法海經〕　

一卷，一千二百餘字。大藏第一册（八一八），中藏第一輯第五集（線裝第三十七册）。西晉法炬譯。

##### ⑶ 〔 佛説海八德經〕　

一卷，一千多字。大藏第一册（八一九），中藏第一輯第五集（線裝第三十七册）。姚秦·鳩摩羅什譯。（大正藏此經末注云： 按此經文，決非羅什所譯。似是後漢之經。疑此是彼竺法蘭爲失本者，藏中錯爲羅什譯耳。）

#### 郁伽長者經第七

（二千三百餘字）

郁伽長者飲酒大醉，見佛得醒，聞法證果，以妻施人。佛讚其八未曾有法。

#### 郁伽長者經第八

（一千七百餘字）

長者恒設大施，海中没失大船，衆比丘令阿難辭其施會，郁伽但願如轉輪王，希求出家。

#### 手長者經第九

（二千六百餘字）

長者以四攝攝衆，修四無量心，天讚之而不喜，佛歎其七未曾有法。

#### 手長者經第十

（四百餘字）

佛又讚其八未曾有法，謂少欲、信、慚、愧、進、念、定、慧。

### 習相應品第五

（有十六經，九千七百餘字）

#### 何義經第一

（五百餘字）

阿難問佛： 持戒爲何義？佛言： 令不悔義。如是展轉問不悔、歡悦、得喜、得止、得樂、得定、見知如實、得厭、無欲，即得解脱婬怒痴。

#### 不思經第二

（四百餘字）

明持戒便得不悔，不須思量等。謂持戒者，不應思令我不悔；但法自然，持戒者便得不悔，乃至解脱。

#### 念經第三

（一百餘字）

謂多忘、無正智，便害正念正智，害護諸根、護戒，乃至害涅槃。

#### 慚愧經第四

（二百餘字）

有慚愧，便習愛恭敬；便有信，有正思惟，正念，正智，護根，護戒，乃至涅槃。

#### 慚愧經第五

（四百餘字）

舍梨子復説壞樹皮喻。

#### 戒經第六

（一百餘字）

明犯戒便害不悔等。

#### 戒經第七

（三百餘字）

舍梨子復説害樹根喻。

#### 恭敬經第八

（三百字）

明恭敬能具威儀，具學法，具戒身，定慧等，乃至涅槃。

#### 恭敬經第九

（二百餘字）

明恭敬能展轉護根，乃至無欲涅槃。

#### 本際經第十

（七百餘字）

謂無明爲愛習，五蓋爲無明習，三惡行爲五蓋習，不護根爲惡行習，不正念智爲不護根習，不正思惟爲不正念智習，不信爲不正思惟習，聞惡法爲不信習，近惡知識爲聞惡法習，惡人爲近惡知識習。七覺爲明脱習，四念處爲七覺習，三妙行爲念處習，護根爲妙行習，乃至正念智、正思惟、正信、聞法、近善知識、善人，展轉爲習。

别譯二種

##### ⑴ 〔 佛説本相猗致經〕　

一卷，七百餘字。大藏第一册（八一九），中藏第一輯第五集（線裝第三十六册）。後漢·安世高譯。

##### ⑵ 〔 佛説緣本致經〕　

一卷，六百餘字。失譯人名，附東晉録。大藏第一册（八二○），中藏第一輯第五集（線裝第三十六册）。

右二經與本際經同。

#### 食經第十一

（一千八百餘字）

食與習同。而説大海以大河爲食，乃至雨爲食喻。

#### 食經第十二

（九百餘字）

法同上經，而喻稍略。

#### 盡智經第十三

（八百餘字）

謂盡智以解脱爲習，乃至不悔以護戒爲習，護戒又以護根爲習；如是正念智、正思惟、正信、觀法忍、玩誦法、受持法、觀法義、耳界聞善法、往詣奉事善知識，展轉爲習。

#### 涅槃經第十四

（六百餘字）

明涅槃以解脱爲習，乃至正信以苦爲習，苦以無明爲習；徧觀十二因緣而得涅槃。

#### 彌醯經第十五

（一千三百餘字）

彌醯侍佛，辭佛往静處學斷，反起欲、恚、害、三惡念，乃歸佛所，佛爲説心解脱未熟，欲令熟者，有五習法：一、 與善知識俱，二、 護戒威儀，三、 説聖法，四、 精進斷惡修善，五、 觀興衰法。又修四法： 惡露斷欲，慈斷恚，出入息斷亂，無常斷慢；而皆與善知識俱，乃得成後四事及四法。

#### 即爲比丘説經第十六

（六百餘字）

重説上義也。

### 王相應品第六

（有七經。此品原有十四經，分後七經爲第二誦。一萬七千餘字）

#### 七寶經第一

（一百餘字）

佛法有七覺，如輪王七寶（輪、象、馬、珠、女、居士、主兵臣）。

别譯一種

##### ⑴ 〔 佛説輪王七寶經〕　

一卷，一千六百餘字。宋·施護譯。大藏第一册（八二一），中藏第一輯第九集（線裝第六十八册）。與七寶經同。

#### 三十二相經第二

（一千六百餘字）

説三十二相。

#### 四洲經第三

（二千三百餘字）

説頂生王不知足而致死事。

别譯二種

##### ⑴ 〔 佛説頂生王故事經〕　

一卷，二千四百餘字。西晉·釋法炬譯。大藏第一册（八二二），中藏第一輯第五集（線裝第三十六册）。

##### ⑵ 〔 佛説文陀竭王經〕　

一卷，一千二百餘字。北涼曇無讖譯。大藏第一册（八二四），中藏第一輯第五集（線裝第三十六册）。

右二經與四洲經同。

#### 牛糞喻經第四

（一千六百餘字）

佛以手抄少牛糞而告比丘： 不見有少色常住不變而一向樂也。覺（受）、想、行、識，亦復如是。

#### 頻鞞沙羅王迎佛經第五

（二千二百餘字）

佛爲頻鞞沙羅王説無常等法，令證果。

别譯一種

##### ⑴ 〔 佛説頻婆娑羅王經〕　

一卷，二千二百餘字。宋·法賢譯。大藏第一册（八二五），中藏第一輯第九集（線裝第六十五册）。

王來見佛，佛令優樓頻螺迦葉釋衆疑。與上經同。

#### 鞞婆陵耆經第六

（五千七百餘字）

説迦葉佛時，難提波羅陶師勸優多羅童子見佛出家事。

#### 天使經第七

（四千二百多字）

閻羅王以生、老、病、死、治罪，五種事詰責罪人，名爲五天使者。及説地獄衆苦。（大同增一阿含卷二十四善聚品之第三段。）

别譯二種

##### ⑴ 〔 佛説鐵城泥梨經〕　

一卷，二千多字。東晉·竺曇無蘭譯。大藏第一册（八二六），中藏第一輯第五集（線裝第三十六册）。

説五使，並地獄苦狀。

##### ⑵ 〔 佛説閻羅王五天使者經〕　

一卷，一千一百餘字。劉宋·釋慧簡譯。大藏第一册（八二八），中藏第一輯第五集（線裝第三十六册）。

右二經與天使經同。