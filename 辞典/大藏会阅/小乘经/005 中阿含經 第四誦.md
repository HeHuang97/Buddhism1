第四誦，名分别。有三品半，三十五經：

| 品 目          | 卷 次 | 經 名            | 别 譯                                                        |
| -------------- | ----- | ---------------- | ------------------------------------------------------------ |
| 梵志品第一     | 38    | 鸚鵡經第一       |                                                              |
|                |       | 鬚閑提經第二     |                                                              |
|                | 39    | 婆羅婆堂經第三   |                                                              |
|                |       | 須達哆經第四     | 佛説須達經　佛説長者施報經<br/>佛説三皈五戒慈心厭離功德經    |
|                |       | 梵波羅延經第五   |                                                              |
|                | 40    | 黄蘆園經第六     | 佛爲黄竹園老婆羅門説學經                                     |
|                |       | 頭那經第七       |                                                              |
|                |       | 阿伽羅阿那經第八 |                                                              |
|                |       | 阿蘭那經第九     |                                                              |
|                | 41    | 梵摩經第十       | 梵摩喻經                                                     |
| 根本分别品第二 | 42    | 分别六界經第一   |                                                              |
|                |       | 分别六處經第二   |                                                              |
|                |       | 分别觀法經第三   |                                                              |
|                | 43    | 温泉林天經第四   |                                                              |
|                |       | 釋中禪室尊經第五 | 佛説尊上經                                                   |
|                |       | 阿難説經第六     |                                                              |
|                |       | 意行經第七       |                                                              |
|                |       | 拘樓瘦無諍經第八 |                                                              |
|                | 44    | 鸚鵡經第九       | 佛説兜調經　佛説鸚鵡經<br/>佛爲首迦長者説業報差别經<br/>分别善惡報應經 |
|                |       | 分别大業經第十   |                                                              |
| 心品第三       | 45    | 心經第一         | 佛説意經                                                     |
|                |       | 浮彌經第二       |                                                              |
|                |       | 受法經第三       | 佛説應法經                                                   |
|                |       | 受法經第四       |                                                              |
|                | 46    | 行禪經第五       |                                                              |
|                |       | 説經第六         |                                                              |
|                | 47    | 獵師經第七       |                                                              |
|                |       | 五支物主經第八   |                                                              |
|                |       | 瞿曇彌經第九     | 佛説分别布施經                                               |
|                |       | 多界經第十       |                                                              |
| 雙品第四       | 48    | 馬邑經第一       |                                                              |
|                |       | 馬邑經第二       |                                                              |
|                |       | 牛角娑羅林經第三 |                                                              |
|                |       | 牛角娑羅林經第四 |                                                              |
|                |       | 求解經第五       |                                                              |

### 梵志品第一

（有十經，三萬零四百餘字）

#### 鸚鵡f經第一

（四千五百餘字）

佛爲鸚鵡摩納分别在家出家事，摩納述梵志所施設五法功德，佛詰以現知現覺義，彼則瞋恚，佛爲説五法障碍，謂欲、恚、身見、戒取、疑。及説法從心起。

#### 鬚閑提經第二

（四千一百餘字）

鬚閑提異學，見佛卧室而起敬，聞佛名而毁訾，見佛説離欲法喻，而出家證果。所謂喻者： 痴人炙火，盲著垢衣也。

#### 婆羅婆堂經第三

（五千多字）

婆私吒及婆羅婆二人，皆梵志種出家，被諸梵志訶責，佛爲説劫初漸立四姓事，及説善惡業報無差别。

#### 須達哆經第四

（一千五百餘字）

爲須達哆居士説施心差别，非關粗妙之物。次較勝田，從凡夫、四果、支佛、如來，不若作四方僧坊；又不若受皈戒，修慈心，及作無常觀。

别譯三種

##### ⑴ 〔 佛説須達經〕　

一卷，一千二百餘字。大藏第一册（八七九），中藏第一輯第五集（線裝第三十六册）。蕭齊·天竺沙門求那毘地譯。求那毘地，中印度人。建元初，來至江淮，永明十年（公元四九二），譯此經及百喻經等三部。

##### ⑵ 〔 佛説長者施報經〕　

一卷，二千九百餘字。大藏第一册（八八○），中藏第一輯第九集（線裝第六十五册）。宋·法天譯。

佛爲給孤獨説過去長者明彌摩羅行大施會，因展轉較量功德如皈戒慈心。與須達哆經同。

##### ⑶ 〔 佛説三皈五戒慈心厭離功德經〕　

一卷，三百餘字。大藏第一册（八七八），中藏第一輯第五集（線裝第三十六册）。失譯人名。即須達哆經少分。

#### 梵波羅延經第五

（九百餘字）

拘娑羅國衆多梵志問佛，佛答： 今之梵志，久已越梵志法，無復學者。

#### 黄蘆園經第六

（一千六百多字）

佛遊鞞蘭若，在黄蘆園中。有百二十歲老梵志，來責佛不敬一切。佛言： 若如來起迎請坐者，彼人必當頭破七分。梵志又訶佛無味、無怖、不入胎。佛言： 於五欲無味無怖，證四禪三明，故不入胎。梵志乃終身自皈。

别譯一種

##### ⑴ 〔 佛爲黄竹園老婆羅門説學經〕　

一卷，一千六百多字。大藏第一册（八八二），中藏第一輯第五集（線裝第三十六册）。失譯人名。

#### 頭那經第七

（一千八百餘字）

爲頭那梵志説五種梵志法： 一、 如梵，二、 如天，三、 不越界，四、 越界，五、 旃陀羅。

#### 阿伽羅訶那經第八

（六百餘字）

阿伽羅訶那梵志問梵志經典何所依住？佛言： 依於人住。展轉問： 人、稻、麥、地、水、風、空、日月、四王、乃至大梵天王依忍辱温良，忍辱温良又依涅槃，涅槃無依。

#### 阿蘭那經第九

（三千二百餘字）

諸比丘共論人命極少，宜力行善，佛讚印之。並説昔時阿蘭那梵志出家，説無常法，利益無量。即佛往因也。

#### 梵摩經第十

（六千七百餘字）

梵志梵摩，先遣摩納優多羅觀佛三十二相，及觀威儀，優多羅發心出家。次後梵摩自來見佛，諦觀諸相，信心皈依，證那含果。

别譯一種

##### ⑴ 〔 梵摩喻經〕　

一卷，三千九百餘字。大藏第一册（八八三），中藏第一輯第五集（線裝第三十六册）。吴·支謙譯。

### 根本分别品第二

（有十經，二萬四千餘字）

#### 分别六界經第一

（三千一百餘字）

佛於陶師屋中，爲弗迦羅娑利比丘説六界聚、六觸處、十八意行、四住處法。

#### 分别六處經第二

（二千五百餘字）

爲比丘説六處、六更樂、十八意行、三十六刀、斷彼成就是，無量説法，内三意止，調御士趣一切方法。

#### 分别觀法經第三

（二千七百餘字）

佛略説如是觀：心灑散，不住内，不受而恐怖；如是觀： 心不灑散，住内，不受不恐怖。説已，入室。衆比丘請大迦旃延廣説之。謂： 根著塵、則心灑散；著四禪八定，則不住内；不離五陰，則恐怖。反是，便不灑散等。

#### 温泉林天經第四

（二千五百餘字）

尊者三彌提遊王舍城，住温泉林。有一天勸尊者受持跋地羅帝偈，尊者問佛，佛説偈曰：

&nbsp;&nbsp;&nbsp;&nbsp;慎莫念過去，&nbsp;&nbsp;&nbsp;&nbsp;亦勿願未來。

&nbsp;&nbsp;&nbsp;&nbsp;過去事已滅，&nbsp;&nbsp;&nbsp;&nbsp;未來復未至。

&nbsp;&nbsp;&nbsp;&nbsp;現在所有法，&nbsp;&nbsp;&nbsp;&nbsp;彼亦當爲思。

&nbsp;&nbsp;&nbsp;&nbsp;念無有堅強，&nbsp;&nbsp;&nbsp;&nbsp;慧者覺如是。

&nbsp;&nbsp;&nbsp;&nbsp;若作聖人行，&nbsp;&nbsp;&nbsp;&nbsp;孰知愁於死。

&nbsp;&nbsp;&nbsp;&nbsp;我要不會彼，&nbsp;&nbsp;&nbsp;&nbsp;大苦災患終。

&nbsp;&nbsp;&nbsp;&nbsp;如是行精勤，&nbsp;&nbsp;&nbsp;&nbsp;晝夜無懈怠。

&nbsp;&nbsp;&nbsp;&nbsp;是故常當説，&nbsp;&nbsp;&nbsp;&nbsp;跋地羅帝偈。

説已，入室。比丘請大迦旃延廣釋，迦旃延約根塵廣釋之。

#### 釋中禪室尊經第五

（一千五百餘字）

又一天問盧夷強耆尊者偈並義，尊者問佛，佛爲説偈（偈同前），並約五陰釋義。（尊者遊釋中，在無事禪室，故題名釋中禪室尊經。）

别譯一種

##### ⑴ 〔 佛説尊上經〕　

一卷，一千三百餘字。大藏第一册（八八六），中藏第一輯第五集（線裝第三十六册）。西晉·竺法護譯。

#### 阿難説經第六

（七百餘字）

阿難以偈（即前偈）及義，爲比丘説，佛讚印之。

#### 意行經第七

（一千三百餘字）

佛爲比丘説八定及八天處、二俱等等。及説滅定爲最勝。

#### 拘樓瘦無諍經第八

（三千多字）

佛遊婆奇瘦劍磨瑟曇拘樓都邑，爲比丘分别諍無諍法。

佛言：「莫求欲樂極下賤業爲凡夫行；亦莫求自身苦行，至苦非聖行，無義相應。離此二邊，則有中道，成眼、成智，自在成定，趣智、趣覺，趣於涅槃……」。

#### 鸚鵡經第九

（三千四百餘字）

鸚鵡摩納父，轉生爲白狗，見佛而吠，佛言：「汝不應爾，謂汝從護至吠」。狗瞋極，卧地。鸚鵡怒而見佛，佛爲説其成驗。再來見佛。佛爲説業報差别之法。

别譯四種

##### ⑴ 〔 佛説兜調經〕　

一卷，一千五百餘字。大藏第一册（八八七），中藏第一輯第五集（線裝第三十六册）。失譯人名。與鸚鵡經同。文甚略。

##### ⑵ 〔 佛説鸚鵡經〕　

一卷，三千八百餘字。大藏第一册（八八八），中藏第一輯第五集（線裝第三十六册）。劉宋·求那跋陀羅譯。

##### ⑶ 〔 佛爲首迦長者説業報差别經〕　

一卷，約五千餘字。大藏第一册（八九一），中藏第一輯第五集（線裝第三十九册）。

隋·瞿曇法智譯。梵名達磨闍那，此云法智，姓瞿曇氏，即元魏般若流支之長子。本中印度波羅奈國人。以開皇三年（公元五八三）譯此經。

佛在舍衞國祇園，爲力提耶子首迦長者説： 一切衆生繫屬於業，依止於業，隨自業轉。因廣明一切業，各有十種。最爲詳明。亦是中含鸚鵡經同本，唯缺白狗因緣，而詳説業報差别。文頗通暢。

##### ⑷ 〔 分别善惡報應經〕　

二卷，八千四百餘字。大藏第一册（八九五），中藏第一輯第八集（線裝第六十四册）。宋·天息災譯。亦即鸚鵡經同本，而文勝。

#### 分别大業經第十

（三千五百多字）

異學與三彌提論三業義，周那與阿難，以此問佛，佛訶其不善分别。次正説三報受時差别，及臨終善惡念不同；雖天眼所見，不宜執一非餘；唯佛知其所以然耳。兼説柰果生熟四料簡，以喻於人。

### 心品第三

（有十經，二萬一千多字）

#### 心經第一

（一千多字）

有一比丘問：誰將世間去？誰爲染著？誰起自在？佛言：一切唯心。多聞聖弟子，不隨心，而心隨多聞。次又問多聞義，智慧義，黠慧、廣慧義。佛言： 順梵行爲多聞，知四諦爲智慧，能利人爲廣慧。

别譯一種

##### ⑴ 〔 佛説意經〕　

一卷，一千多字。大藏第一册（九○一），中藏第一輯第五集（線裝第三十六册）。西晉·竺法護譯。與心經同。

#### 浮彌經第二

（二千多字）

浮彌爲王子説梵行得果，或願，或無願，或願無願，或非有願非無願。佛爲浮彌説四喻：角及乳，抨水及酪，壓沙及麻，取火母濕及乾；喻邪梵行正梵行、得果不得。

#### 受法經第三

（一千五百餘字）

現在、未來、苦、樂四料簡也。婬欲，現樂後苦；強制煩惱，現苦後樂；外道苦行，現苦後苦；歡喜修行，證三果，現樂後樂。

#### 受法經第四

（一千五百餘字）

亦四料簡，而約苦樂心、修十善、行十惡論。

别譯一種

##### ⑴ 〔 佛説應法經〕　

一卷，一千六百餘字。大藏第一册（九○二），中藏第一輯第五集（線裝第三十六册）。西晉·竺法護譯。

#### 行禪經第五

（二千五百餘字）

料簡四種行禪：一、 熾盛而謂衰退，二、 衰退而謂熾盛，三、 知衰退，四、 知熾盛。八定皆爾。

#### 説經第六

（二千八百餘字）

分别八定中皆有退、住、進、及漏盡義，修者應知。

#### 獵師經第七

（二千三百餘字）

以四種鹿群，喻沙門梵志；三不脱魔境，一能脱之，謂修四禪、四無量、四空、斷漏者。

#### 五支物主經第八

（二千一百餘字）

五支物主先詣異學文祁子處，文祁子立四事爲第一義，謂身不作惡，口不言惡，不行邪命，不念惡念。物主以此白佛。佛言：此則嬰孩皆第一義。若多聞聖弟子，當知善戒不善戒，善念不善念，何由生，何由滅。知已，具足八正道，乃至正解脱，正智，是名第一義質直沙門。

#### 瞿曇彌經第九

（一千五百餘字）

大愛道以金鏤衣供佛，佛令施比丘衆，三勸不從；佛爲阿難説：七施衆，十四私施，皆得大福報。乃料簡施受浄不浄四句。

别譯一種

##### ⑴ 〔 佛説分别布施經〕　

一卷，一千二百餘字。大藏第一册（九○三），中藏第一輯第九集（線裝第六十六册）。宋，施護譯。與瞿曇彌經同本。

#### 多界經第十

（二千二百餘字）

阿難作是思惟：一切恐怖及災患等，皆從愚痴生，不從智慧。佛爲廣申明之。次問：云何名愚痴？云何名智慧？佛言：不知界、處、因緣、是處非處者，爲愚痴者；知者，爲智慧者。界者：眼等十八，地等六，欲無欲等六，樂、苦、憂、喜、捨、無明、亦爲六，覺、想、行、識、爲四，欲、色、無色、三，色、無色、滅、三，過、現、未、三，妙、不妙、中、三，善、不善、無記、三，學、無學、俱非、三，漏、無漏、二，爲、無爲、二，共名六十二界。處者：十二處。因緣者： 十二緣生。是處非處者：若因若果。

### 雙品第四

（有五經—雙品本有十經、以分後五經屬第五誦，故曰雙品。九千餘字。）

#### 馬邑經第一

（一千三百餘字。）

佛遊鴦騎國，至馬邑，住馬林寺，爲比丘説：沙門法，須身行清浄，口行清浄，意行清浄，命行清浄，守護諸根，正知出入，斷除五蓋，成就四禪，趨向漏盡。

#### 馬邑經第二

（一千四百餘字）

謂應息貪伺、恚伺，乃至邪見；成就四無量心乃至漏盡。

#### 牛角娑羅林經第三

（三千七百餘字）

佛遊跋耆瘦，在牛角娑羅林。舍梨子與阿難等，各説發起此林之法，佛皆讚之。並説： 不解趺坐，乃至漏盡，是名發起此林。

#### 牛角娑羅林經第四

（二千三百多字）

阿那律、難提、金毘羅等三人，在此林中。佛往問之，各言安隱，並説上人法。佛讚許之。長鬼天等展轉讚歎，乃達梵天。

#### 求解經第五

（一千多字）

佛説：求解於如來，正知如來法。