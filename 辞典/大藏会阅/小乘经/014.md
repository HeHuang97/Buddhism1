## 一五、 佛説法滅盡經

一卷，八百餘字。大藏第十二册（一一一八），中藏第一輯第四集（線裝第二十六册）。失譯人名，附劉宋録。

佛在拘夷那竭國，當般涅槃，默無所説，光明不現。阿難三問，佛爲説末世衆魔比丘不如法事，致法壞滅，乃至袈裟變白。

> 佛告阿難：「吾涅槃後，法欲滅時，五逆濁世，魔道興盛，魔作沙門，壞亂吾道；著俗衣裳，樂好袈裟，五色之服；飲酒噉肉，殺生貪味，無有慈心；更相憎嫉；……不修道德；寺廟空荒，無復修理，轉就毁壞；但貪財物，積聚不散，不作福德；販賣奴婢，耕田種植，焚燒山林，傷害衆生，無有慈心。奴爲比丘，婢爲比丘尼。無有道德，婬妷濁亂；男女不别；令道薄淡，皆由斯輩。或避縣官，依倚吾道，求作沙門。不修戒律，半月、月盡，雖名誦戒，厭倦懈怠，不欲聽聞；抄略前後，不肯盡説。經不誦習；設有讀者，不識字句，爲強言是，不諮明者。貢高求名，虚顯雅步，以爲榮冀，望人供養。衆魔比丘，命終之後，當墮無擇地獄，五逆罪中。餓鬼、畜生，靡不經歷。恒河沙劫，罪竟乃出；生在邊國，無三寶處。法欲滅時，女人精進，恒作功德，男子懈慢，不用法語，眼見沙門，如視糞土，無有信心。……首楞嚴經，般舟三昧，先化滅去；十二部經，尋後復滅，盡不復現，不見文字。沙門袈裟，自然變白。……」

## 一六、 般泥洹後灌臘經

一卷，四百餘字。大藏第十二册（一一一四），中藏第一輯第四集（線裝第二十六册）。西晉三藏竺法護譯。

佛在祇園，阿難預問四月八日、七月十五日，浴佛陳供之法。佛誡： 不得口許而負其物。（謂不得口許供僧而不施與。）此物衆僧應分，或施貧窮孤老。（知津）

## 一七、 佛滅度後棺斂葬送經

一卷，一千二百餘字。大藏第十二册（一一一四），中藏未見。失譯人名，附西晉録。

阿難請問佛滅度後荼毗之法，佛言： 應如轉輪聖王。又懸記佛鉢顯神變事。

## 一八、 迦葉赴佛般涅槃經

一卷，九百餘字。大藏第十二册（一一一五），中藏第一輯第七集（線裝第五十五册）。東晉沙門竺曇無蘭譯。

佛般涅槃，迦葉奔赴，悲哀説偈。

## 一九、 佛入涅槃密跡金剛力士哀戀經

一卷，二千六百餘字。大藏第十二册（一一一六），中藏第一輯第七集（線裝第五十五册）。失譯人名，附秦録。

佛入涅槃，力士哀戀，帝釋慰止。

## 二○、 正法念處經

七十卷，七品，五十三萬餘字。大正藏第十七册（一—四一九），中藏第一輯第五集（線裝第三十七、三十八册）。元魏·瞿曇般若流支譯。

般若流支，此云智希。生於中印度波羅奈城之婆羅門族。以孝明帝熙平元年（公元五一六）遊洛陽。以孝靖帝元象元年（五三八）至武定元年（五四三），於金華、定昌二寺譯經一十八部九十二卷。此經於興和元年（五三九）譯。（開元録六）

十善業道品第一（卷一—二）　因外道説佛法與彼無别，新學比丘不能答，告舍利弗，舍利弗令問佛，佛爲具説十不善業道果報差别及説十善業道世出世果。

生死品第二（三—五）　説比丘應觀察生死過患，次第修十地行等，謂： 觀十八意行，得上初地；知六界，得二地；知五受根，得三地；觀觸因緣生受，得四地；觀十一種色乃至十色入，得五地；解四居致，得六地；清浄持戒，得七地；修不浄觀等，得八地；觀三界無常、苦、空、無我，得九地；修八聖道，得十地。

地獄品第三（五—一五）　説十惡因，感得種種地獄苦報差别。善能觀察，乃至得十三地。

有八大地獄： 一、 活地獄，二、 黑繩地獄，三、 合地獄，四、 叫唤地獄，五、 大叫唤地獄，六、 燋熱地獄，七、 大燋熱地獄，八、 阿鼻大地獄，八獄各有十六别處。

餓鬼品第四（一六—一七）　説三十六種餓鬼因果差别，觀察得十五地。

一切餓鬼，皆以慳貪嫉妬因緣，生於彼處。

畜生品第五（一八—二一）　説畜生品類差别最多，及説修羅與天鬥戰事。觀察得十七地—上來觀地獄有一百三十六；餓鬼無量，略説有三十六種。今次觀畜生： 畜生種類差别，有三十四億；於五道中，畜生種類，其數最多。次觀諸龍。經云：「四天下中，閻浮最勝，以有佛出世故。」次觀阿修羅，略有二種： 一、 鬼道攝，二、 畜道攝。

觀天品第六（二二—六三）　觀察四王及三十三天，得十八地。又觀夜摩天有三十二處，隨業受果，樂盡苦生。有夜摩天王，及鵝王、孔雀王、諸天鳥等，説種種訶放逸法。

身念處品第七（六四—七○）　説内身觀，四大調與不調，户蟲行業，諸風作用等。作外身觀，四洲衆生苦樂因果，生死不斷。觀已厭離。

别譯一種

### ⑴ 〔 妙法聖念處經〕　

八卷，二萬九千餘字。大藏第十七册（四一九），中藏第一輯第八集（線裝第六十四册）。宋·沙門法天譯。

説十善法，及厭離行等。訶酒過失，及十惡等。讚歎護戒，及説天上諸偈。大意與正法念處經同。

> 佛告比丘：「若復有人，於境起貪，應作觀想，可以對治： 若於珍寶起於貪欲，如火輪想，及破壞想。世間貪愛，無量無邊，由斯觀想，皆悉遠離。貪著世間，如冤家想。見於海水，作漂淪想。見於刀劍，滅煩惱想。降雲雨時，作普益想。見諸佛時，作解脱想。見國王時，起尊重想。見父母時，起親愛想。起慳貪時，如毒藥想。見眷屬時，暫止息想。趣圓寂時，起平等想。持浄戒時，起光明想。見金寶時，起破壞想。見破戒者，起救護想。財散失時，非究竟想。住三界時，如牢獄想。見日輪時，起智慧想。修静慮時，求功德想。……於諸順情妙觸之境，而起染者，恒非捨離，應作堅硬苦澀等想，無常敗壞，體不究竟，如電、如夢，自性非有，於諸妙觸，皆悉遠離。比丘應知，於諸欲境，勿起貪著，及諸世間過去、未來所有可愛，染欲塵境，應當捨離。」

## 二一、 生經

五卷，有五十五經，共四萬七千餘字。大藏第三册（七○），中藏第一輯第五集（線裝第三十七册）。西晉竺法護譯。

- 佛説那賴經第一，佛於往昔曾爲仙人，名爲「那賴」（此云無樂），説法令方迹王斷愛；今復説法斷比丘欲想，令證聖果。
- 佛説分衞比丘經第二，分衞比丘昔爲鼈時，亦曾係意獼猴，而不遂所願；今係意婬女，亦不遂心，反被折辱。
- 佛説和難經第三，和難釋子輒度人出家受戒，欲得眷屬，不顧後患，因度凶惡人博掩子，衣物皆被竊去。佛説和難往昔亦曾受博掩所欺的因緣。
- 佛説邪業自活經第四，和難釋子説法時，常説衣食等事，而不論道，佛訶責之，並説其往昔因緣。
- 佛説是我所經第五，慳鄙長者昔曾爲鳥，名爲我所。
- 佛説野鷄經第六，往昔有一野貓，巧誘野鷄，佛説其因緣。貓，即旃遮比丘，鷄，即佛的前身。
- 佛説前世諍女經第七，説佛與調達最初結怨之由。
- 佛説墮珠著海中經第八，説佛往昔抒海因緣。
- 佛説闍摩暴志謗佛經第九，暴志比丘尼，以木魁繫腹謗佛，帝釋化爲小鼠，齧繫魁繩，魁即墮地。佛因説其往昔因緣。
- 佛説鼈獮猴經第十，暴志尼昔爲鼈婦，調達爲鼈，佛爲獼猴。鼈誑獼猴，欲取其肝，獼猴謂： 肝掛在樹上。因即放還。
- 佛説人仙經第十一，往昔有五仙人共住，一仙侍奉四仙人。侍仙即釋尊，四仙即過去三佛及當來彌勒佛。
- 卷佛説舅甥經第十二，説佛及舍利弗、調達往昔因緣。
- 佛説閑居經第十三，爲梵志説出家閑居之行。
- 佛説舍利弗般泥洹經第十四，尊者舍利弗雖入滅，五分法身不滅。人宜自求皈依，處於法地，皈命於法；不處他地，不皈餘人。
- 佛説子命過經第十五，爲喪子墮愛者説法，令悟無常。
- 佛説比丘各言志經第十六，内容與中阿含「牛角娑羅林經」（上）同。見中含卷四十八。
- 佛説迦延無常經第十七，迦旃延爲諸比丘説身無常之義。
- 佛説和利長者問事經第十八，佛問長者四大諸法，長者一一能答。
- 佛説佛心總持經第十九，説大乘法—佛心總持之法。有呪。
- 佛説護諸比丘咒經第二十，諸比丘爲非人等所嬈，佛爲説呪護之。
- 佛説吉祥咒經第二十一，説吉祥呪，護諸衆生。
- 佛説總持經第二十二，佛初成道，普賢等諸大菩薩圍繞，諸菩薩心念佛不思議事，蓮華藏菩薩説佛示生等十法。大似華嚴經中略出少許。
- 佛説所欣釋經第二十三，説所欣釋子今昔粗獷事。
- 佛説國王五人經第二十四，舍利弗、阿那律、阿難、輸輪等自歎智慧、工巧、端正、精進爲第一，佛因説其往昔因緣。
- 佛説蠱狐烏經第二十五，調達與拘迦利，昔爲狐烏，互相謬歎，今亦復然。
- 佛説比丘疾病經第二十六，佛躬自看病比丘，並説其往昔因緣。
- 佛説審裸形子經第二十七，審裸形子外道，遣人覓佛之短，反受佛化，得見道迹。因説其往昔因緣。
- 佛説腹使經第二十八，阿難勸波斯匿王於飢世供佛及僧。佛説其往因： 曾以腹使之語（謂以人民腹飢之故，使其求乞於王），利益衆人。
- 佛説弟子命過經第二十九，有弟子命過之後生天，見佛、聞法得道；其師憶之，佛安慰其師，爲其説法。並説昔時仙人愛小象緣。
- 卷佛説水牛經第三十，昔時有水牛王，能忍獼猴之辱，獼猴後爲梵志所殺。
- 佛説兔王經第三十一，説兔王捨身奉仙人事。仙人，即定光佛，兔王，即佛前身。
- 佛説無懼經第三十二，昔時有人勤修道業，死時無諸懼怖，得生内院。
- 佛説五百幼童經第三十三，五百童子，於江邊以沙造塔，遇水厄，後生内院，親近彌勒。
- 佛説毒草經第三十四，説大林毒草喻，警人勤去三毒。
- 佛説鼈喻經第三十五，喻三界無安。
- 佛説菩薩曾爲鼈王經第三十六，釋尊往昔曾爲鼈王，爲護五百商人命，雖受衆苦，而安忍之。
- 佛説毒喻經第三十七，有行毒（謂以毒藥害人）家，其媳不肯行毒，爲其媳故，因止行毒之業。以喻人不宜行毒，宜去三毒，行六度等行。
- 佛説誨子經第三十八，説母善誨子之事。嘆後世爲人子者，對於母教，有從不從。
- 佛説負爲牛者經第三十九，有牛將被殺，佛分衞（托鉢）時，牛來求救，會衆怪問，佛説往因。
- 佛説光華梵志經第四十，維衞佛時的光華梵志，即是今佛；衆眷屬，即今衆會。
- 佛説變悔喻經第四十一，有一居士發心出家，後又變悔，樹神現尼身以覺悟之，乃得證道。
- 佛説馬喻經第四十二，馬能調良，則受快樂；佛調衆生，亦復如是。
- 佛説比丘尼現變經第四十三，差摩、蓮華鮮二尼現神變，化度惡人。
- 佛説孤獨經第四十四，昔時有一孤獨之人，而能作福；有子，反受其累。以喻迷心而生五陰、六衰之患。
- 佛説梵志經第四十五，佛爲梵志一家説法，令各獲益。
- 佛説君臣經第四十六，調達昔爲大猶王，佛爲密善財大臣。
- 佛説拘薩羅國烏王經第四十七，説四將昔爲四烏事。
- 佛説密具經第四十八，有一梵志不信佛，佛化令信，梵志以滿鉢蜜供佛及僧，佛與授緣覺記，並説其往因。
- 佛説雜讚經第四十九，有一比丘尼，其在家時之子亦出家，不順道法，母誨不從，父教不聽，後受大苦。佛説其往昔曾爲鳥時，亦遭此苦。
- 佛説驢駝經第五十，有一比丘，與一舉動不端的新學客比丘作依止，新學比丘取其衣鉢等物，並加打辱而去。佛因説草驢駝梵志往因。草驢，即主比丘，奴，即客比丘。
- 佛説孔雀經第五十一，往昔孔雀令烏無光，今佛令外道失彩。
- 佛説仙人撥劫經第五十二，説往古撥劫仙人觸女失通事。
- 佛説清信士阿夷扇持父子經第五十三，父不喜其子，子他出後，方思之，唤不肯歸，佛因説昔時獼猴師事。
- 佛説夫婦經第五十四，夫不喜其妻，妻出家證果，後方唤之，佛説其夙緣。
- 佛説譬喻經第五十五
  - 一、 昔時有一比丘，化油供佛。比丘，即然燈佛；老母施油者，即今釋尊。
  - 二、 説大魚救荒結緣事。
  - 三、 昔日首達因謗惟先而墮地獄。首達，即今釋尊；惟先，即今阿彌陀佛。
  - 四、 梵志與儒童争座，結成深怨。梵志，即調達；儒童，即釋尊。梵志發惡願已，大修功德，乃得世世與佛相值。
  - 五、 驢隨馬，則與馬相似；隨驢，則仍似驢；誡人宜隨善知識。
  - 六、 天像以金作頭，盜者稱南無佛，即得取去，人方知天不如佛。
  - 七、 狗伏牀下聽經，轉生得爲比丘尼，證果。
  - 八、 貧人乞得天帝瓶，墮地破之，便無所堪。喻人初聞佛法，能行精進，所願必得；後小懈怠，忘失經戒，譬如瓶破。

此經雜有大乘法，大似後人彙集諸經屬本生事者，合爲一部，故名生經。生，即佛本生之事也。

## 二二、 佛説義足經

二卷，有十六經（或作十六章而不稱經），一萬七千餘字。大藏第四册（一七四），中藏第一輯第五集（線裝第三十七册）。吴·支謙譯。

卷上

- 桀貪王經第一，有一梵志，因田禾被雨雹致損，一女亦於是夜死亡，憂愁悲哭，無人能解，佛爲説法解其憂悲，令得見諦，因説梵志於往昔爲桀貪王事。
- 優填王經第二，優填王遊山，見一比丘，長髮、鬚、爪，住石室中，王恚，欲害之，山神化豬，以解比丘之厄。
- 須陀利經第三，佛弘大教於舍衞國，諸梵志因失利養而生妒心，便殺一女人埋於祇園以謗佛。
- 摩謁梵志經第四，摩謁梵志死於講堂，諸梵志説彼功德，佛因説義足經。
- 鏡面王經第五，即説盲人摸象喻。
- 老少俱死經第六，佛於乞食時，見老梵志及長者子死，因説義足經。
- 彌勒難經第七，彌勒難問象舍利弗，又於佛前説偈。
- 勇辭梵志經第八，勇辭梵志欲難佛，見佛威儀而不敢語。
- 摩因提女經第九，説摩因提梵志以女與佛事。
- 異學角飛經第十，佛現神變降伏六師外道。

卷下

- 猛觀梵志經第十一，梵天説偈。猛觀梵志説偈。
- 法觀梵志經第十二，梵天説偈。法觀梵志説偈。
- 兜勒梵志經第十三，二鬼説偈。化佛爲兜勒梵志説偈。
- 蓮花色比丘尼經第十四，佛從忉利天下，蓮花色比丘尼化作轉輪王，最先見佛。
- 子父共會經第十五佛與父王相見，説法令王證果。
- 維樓勒王經第十六，即瑠璃王害釋種事。

右十六經，各有義足偈，故總名義足經。譯文艱澀，甚爲難曉。

## 二三、佛説大安般守意經

二卷，一萬三千餘字。大藏第十五册（一六三），中藏第一輯第五集（線裝第三十九册）。後漢·安世高譯。

佛在越祇國、舍羈瘦國，説六行： 數息、相隨、止、觀、還、浄；四諦，十黠法門。

此經行文的體例，與諸經異。知津謂：「大似論體」，諒是西域先賢依安般六行之義而造此論；或是後人書寫之誤，謂經文與註釋不分而連書之耳。

## 二四、 禪秘要法經

三卷，三萬八千餘字。大藏第十五册（二四二），中藏第一輯第五集（線裝第三十七册）。姚秦弘始年間，鳩摩羅什等，於長安逍遥園譯。説不浄觀等三十種觀法。

佛住王舍城迦蘭陀竹園，一、 爲迦絺羅難陀説繫念觀左脚大指法（即不浄觀）。次、爲大衆説： 第一、 繫念額上。第二、 觀白骨。第三、 津腻慚愧觀。第四、 肨脹膿血及易想觀。第五、 觀薄皮。第六、 厚皮蟲聚觀。第七、 極赤、淤泥、濁水、洗皮雜想。第八、 新死想。第九、 具身想。第十、 節節解觀。第十一、 白骨流光觀。第十二、 四大觀，亦名九十八使境界。第十三、 結使根本觀。第十四、 易觀法，及地大觀，又觀外四大，亦名漸解學觀空。第十五、 四大觀。（以上卷上）。第十六、 四大觀。第十七、 身念處觀。第十八、 一門觀，具見七佛等。第十九、 觀佛三昧（佛在祇園，禪難提比丘，請佛説除罪法，佛因説此觀佛三昧）。亦名灌頂法。第二十、 數息觀（以貪婬多者，雖得此觀佛三昧，於事無益，不能得道，故説數息觀）。第二十一、 煖法觀，爲槃直迦説。並説槃直迦愚鈍因緣。第二十二、 觀頂法。第二十三、 觀助頂法方便。第二十四、 火大觀。第二十五、 火滅觀。（以上卷中）。第二十六、 正觀，得須陀洹道。第二十七、 真無我觀，滅水大想，向斯陀含。（缺第二十八。觀其文意，似非有缺，或是後二數目有誤。）第二十九、 水大觀。第三十、 風大觀，成阿那含。

次爲阿祇達多（大迦葉的弟子）説往昔因緣，教修慈心。及説賢聖空相應心境界，分别十一切入相。

阿難請問經名。並示四法，及囑修者，慎勿輕與人知。（四法者，謂： 欲學此法，當離四種惡法： 一者、 當浄持戒，威儀不犯；若有犯者，懺悔令浄。二者、 遠離憒閙，獨處閑静，繫念、少語，修頭陀行。三者、 掃塔、塗地，作諸苦役，以除罪障。四者、 晝夜六時常坐不卧。）

末記佛滅度後，四部弟子修無常觀，得道漸減，謂： 初百年，與佛在世無異；二百年時，二分之中，一分得道；乃至九百年時，千萬分中，一分得道；千年之時，億分之中，十人百人得道；千五百年後，若有讚説無常觀者，多有衆生懷嫉妬心，反加打駡，百千人中，無有一人修無常觀。此相現時，法幢崩，慧日没，釋迦佛雖有弟子，所著袈裟，如木頭旛，自然變白。……此相現時，佛之正法，永没無餘！

## 二五、 治禪病秘要經 （或稱「治禪病秘要法」）

二卷，一萬二千餘字。大藏第十五册（三三三），中藏第一輯第五集（線裝第三十七册）。劉宋（或作「北涼」）·沮渠京聲譯。

京聲居士，乃北涼河西王蒙遜的從弟，安陽侯也。魏併涼後，南奔于宋。以宋孝武帝孝建二年（公元四五五），於揚都竹園寺及鍾山定林寺，譯經二十八部，此經即其中之一。

此經説禪觀時所生諸病之對治法，有十二章。

卷上

- ㈠ 治阿練若亂心病七十二種法　雜尊者舍利弗所問。出雜阿含阿練若雜事中。
- ㈡ 治噎法
- ㈢ 治行者貪婬患法
- ㈣ 治利養瘡法
- ㈤ 治犯戒法　念七佛；念三十五佛；念諸菩薩；念大乘心；觀於空法；想佛捉澡灌水灌頂；復想墮獄，稱三寶名，蒙光救拔；然後作八百日苦役，七日觀白毫相。又教作毒蛇觀，更作苦役，更觀一佛，更修不浄觀成。又誦戒經八百遍，然後復浄。

卷下

- ㈥ 治樂音樂法
- ㈦ 治好歌唄偈讚法
- ㈧ 治水大猛盛，因是得下法
- ㈨ 治火大頭痛、眼痛、耳聾法
- ㈩ 治入地三昧，見不祥事，驚怖失心法
- 十一 治風大法
- 十二 初學坐者，鬼魅所著，種種不安，不能得定，治之之法（尊者阿難所問）

此經雖云出阿含部，而多有大乘法要。

## 二六、 陰持入經

二卷，約一萬多字。大藏第十五册（一七三），中藏第一輯第五集（線裝第三十九册）。後漢安世高譯。

説五陰、六入等法相，及説三十七品等。

註疏一種

### ① 〔 陰持入經註〕　

二卷，約二萬多字。吴·陳慧註。大正藏第三十三册（九），頻伽藏「宿」字函第六册。