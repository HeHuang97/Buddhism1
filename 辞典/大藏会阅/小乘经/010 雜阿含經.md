## 四、 雜阿含經

五十卷，四十八萬餘字。大正藏第二册，中華藏第一輯第五集（線裝第三十五册）。

劉宋·天竺三藏求那跋陀羅譯。求那跋陀羅，此云功德賢。中印度人。南朝劉宋文帝元嘉十二年（公元四三五）至廣州，文帝遣使延接，於祇洹寺，譯出雜阿含經等五十二部，一百三十四卷。明帝泰始四年（四六八）寂，春秋七十五。（開元録卷五）

此經品名多缺略。其内容： 大約有小半與中阿含、增一阿含同，而文順暢。

此經全部有一千三百六十二經—前有「如是我聞」，後有「歡喜奉行」之一段經文，謂之一經，共有一三六二，而皆不標經目。大正藏中，逐段標數，便於查檢，故今依之。

### 第一品（不出品名）

此品大意，多就五陰以廣破愛見。

#### 卷一（有三十二經，一—三二）

#### 卷二（有二十六經，三三—五八）

#### 卷三（有二十九經，五九—八七） 此三卷，廣明五陰無常苦空非我之義。

#### 卷四（有十五經，八八—一○二）

八八　爲年少婆羅門名鬱多羅者説： 如法乞求供養父母有大福。

八九　爲優波迦婆羅門説： 邪盛大會，若傷殺牛羊等衆生，佛不稱歎；若不殺害衆生，不令衆生辛苦作役者，佛所稱歎。

九○　廣説如上。差别者，隨説異偈六首。

九一　爲鬱闍迦婆羅門説： 有四法，俗人在家，得現法安樂，謂： 方便具足，守護具足，善知識具足，正命具足。有四法，能令後世安樂，謂： 信具足，戒具足，施具足，慧具足。

九二　佛度憍慢婆羅門出家證果——憍慢至佛所，見佛爲衆説法，不顧念彼，便思還去；佛爲説偈，彼即起念欲向佛作禮，佛言：「止！止！不須作禮，心浄已足。」彼問云何不起慢等四義，佛以偈答之。彼聞法已，出家證果。

九三　長身婆羅門繫諸牛羊，欲作邪盛大會，往祇園問佛，佛爲説： 有行施作福而生罪，爲三刀所刻削，得不善報，謂身口意行殺生事。當供養三火： 一、 根本火，謂如法得財，供養父母；二、 居家火，謂供給妻子宗親等；三、 福田火，謂奉事供養沙門婆羅門調伏貪恚痴者。有三火應滅，謂： 貪欲火，瞋恚火，愚痴火。長身聞法已，放諸牛羊。佛更爲説法，即得見諦，受三自皈，爲優婆塞，設供請佛及僧。

九四　爲僧迦羅婆羅門説： 不善男子，三業行惡，命終墮惡趣，如月黑分，光明漸減；善男子，三業行善，命終生天，如月白分，光明日增，乃至圓滿。

九五　爲生聞婆羅門説施持戒者得大果報。

九六　有婆羅門，所有財物悉付其子，捨家，拄杖乞食，佛爲説偈，令於衆中爲兒誦之，彼子聞偈，愧怖，抱父還家供養，立爲家主。老婆羅門感佛恩，持上妙衣供養佛。

九七　有老婆羅門，攝杖持鉢乞食，遥見世尊，而生是念；沙門乞食，我亦乞食，我與瞿曇，俱是比丘。佛以偈答：「所謂比丘者，非但爲乞食；受持在家法，是何名比丘？於功德、過惡、俱離，正修行，其心無所畏，是則名比丘。」

九八　佛於乞食時，詣耕田婆羅門所，婆羅門言：「我耕田下種以供飲食，沙門瞿曇亦應耕田供食。」佛言：「我亦耕田下種以供飲食。」爲説偈曰：

&nbsp;&nbsp;&nbsp;&nbsp;信心爲種子，&nbsp;&nbsp;&nbsp;&nbsp;苦行爲時雨，

&nbsp;&nbsp;&nbsp;&nbsp;智慧爲犁轭，&nbsp;&nbsp;&nbsp;&nbsp;慚愧心爲轅，

&nbsp;&nbsp;&nbsp;&nbsp;正念自守護，&nbsp;&nbsp;&nbsp;&nbsp;是則善御者。

&nbsp;&nbsp;&nbsp;&nbsp;保藏身口業，&nbsp;&nbsp;&nbsp;&nbsp;如食處内藏。

&nbsp;&nbsp;&nbsp;&nbsp;真實爲其乘，&nbsp;&nbsp;&nbsp;&nbsp;樂住爲懈息，

&nbsp;&nbsp;&nbsp;&nbsp;精進無廢荒，&nbsp;&nbsp;&nbsp;&nbsp;安隱而速進，

&nbsp;&nbsp;&nbsp;&nbsp;直往不轉還，&nbsp;&nbsp;&nbsp;&nbsp;得到無憂處。

&nbsp;&nbsp;&nbsp;&nbsp;如是耕田者，&nbsp;&nbsp;&nbsp;&nbsp;逮得甘露果；

&nbsp;&nbsp;&nbsp;&nbsp;如是耕田者，&nbsp;&nbsp;&nbsp;&nbsp;不還受諸有。

婆羅門聞法歡喜，以美食供佛，佛不受之，以因説偈得故。即説偈曰：

&nbsp;&nbsp;&nbsp;&nbsp;「不因説法故，&nbsp;&nbsp;&nbsp;&nbsp;受彼食而食；

&nbsp;&nbsp;&nbsp;&nbsp;但爲利益他，&nbsp;&nbsp;&nbsp;&nbsp;説法不受食。」

婆羅門出家學道，得阿羅漢果。

九九　尊者浄天，乞食至本家，爲母説法。

一○○　有異婆羅門問： 云何爲佛？是誰制名？佛以偈答。

一○一　豆磨婆羅門見佛脚跡千輻輪相印文顯現，尋跡見佛，佛爲説偈。

一○二　爲事火婆羅門説領群特法（偈），婆羅門出家證果。

#### 卷五（有八經，一○三—一一○）

一○三　差摩比丘病，諸上座比丘遣陀娑比丘瞻問，並問五陰非我義，差摩扶病拄杖至諸上座所答問五受陰義，諸上座聞法，得法眼浄，差摩説法，斷漏、病除。

一○四　燄摩迦比丘生惡邪見，謂阿羅漢身壞命終，更無所有；舍利弗爲説五陰非常等法以破其惡見。

一○五　有出家外道名仙尼者，問佛： 富蘭那等諸外道，其弟子命終，不爲記其生處；而佛則爲命終弟子記其生處，佛云何得如此法？佛爲説有三種師： 一謂斷見者，二謂常見者，三是如來。

又爲説五陰無常等法。仙尼出家證果。

一○六　諸出家外道問阿冕羅度比丘： 如來死後有耶？無耶？非有非無耶？羅度皆答言是無記。外道不悦，呵駡而去。羅度問佛，佛與問答五陰無常等義。

一○七　那拘羅長者，年耆、苦病，覲佛請法，佛言：「當於苦患身，常修不苦患身。」長者更請舍利弗爲釋此義。

一○八　衆多西方比丘辭佛欲還西方安居，佛令往辭舍利弗，舍利弗爲説法，謂於五陰調伏欲貪。

一○九　佛爲比丘説池譬喻，謂見諦者所斷衆苦，如彼池水。説已，入室。舍利弗約五陰等法廣爲解釋。

一一○　佛降伏薩遮尼犍子（火種居士）——薩遮執五陰是我，佛立喻顯其不自在故非我而破之。又爲説五陰無常等義。薩遮供佛及僧。佛爲比丘説薩遮及五百離車施福果報。

#### 卷六（有二十八經，一一一—一三八）

一一一　爲羅陀比丘説有流、有流滅法。—不如實知色集等，起愛樂，生諸苦，是謂有流。能如實知五陰，不起愛樂，滅諸苦，是謂有流滅。

一一二　爲羅陀比丘説： 色斷知，受想行識斷知義。

一一三　諸外道問羅陀： 爲何出家？答： 爲斷五陰苦故出家。外道不喜。羅陀問佛，佛言： 汝誠實説，不謗如來。

此下有六段，皆外道與羅陀問答出家義： 一一四 謂爲知五陰苦故出家；一一五 謂爲離五陰苦故出家；一一六 謂爲欲滅五陰見我我所我慢使等故出家；一一七 謂爲盡色等有漏障礙故出家；一一八 謂爲滅五陰貪恚痴故；一一九 謂爲斷色等愛喜故。

一二○　佛爲羅陀説： 當觀陰皆是魔所作。

一二一　佛爲羅陀説：所有五陰，若過、未，若現在，若内、若外，粗、細，好、醜，遠、近，彼一切皆是死法。

一二二　羅陀問佛： 云何名衆生？佛言，於五陰染著纏綿名曰衆生。又説五陰境界皆當散壞消滅。

一二三　佛爲羅陀説： 有身（五陰），有身集（愛貪等），有身滅（滅愛貪等），有身滅道跡（八正道）。

一二四—一三八　皆説五陰無常等義。

#### 卷七（有四十九經，一三九—一八七）

□亦説五陰無常等義。

### 誦六入品第二

此品皆就内六入，外六塵，及六識、六觸、六受、六想、六思、六愛等，廣明無常苦空，破於我見。

#### 卷八（有四十二經，一八八—二二九）

#### 卷九（有二十六經，二三○—二五五）

二四一　佛告諸比丘： 寧以熾然鐵槍貫目，不以眼識取於色相，墮三惡趣，長夜受苦。當正思惟： 觀眼無常，有爲心緣生法。餘五根亦如是。

二五二　毒蛇墮優波先那身上。身中蛇毒，碎壞如聚。佛説偈及呪，謂優波先那若誦此偈呪者，蛇毒不能中。

二五四　佛爲二十億耳説彈琴喻。

二五五　摩訶迦栴延爲魯醯遮婆羅門説：不守根門、善守根門義。

#### 卷十（有十七經，二五六—二七二）

此卷多明五陰無我義。

二六二　佛滅未久，闡陀請諸比丘説法，諸比丘爲説五陰無常，一切行無常，諸法無我，涅槃寂静，闡陀不喜聞，往請阿難説，阿難爲説十二因緣法，闡陀得法眼浄。

二六三　佛誡諸比丘修習念處等三十七道品，當如鷄伏卵。

二六四　佛手執小土摶，爲比丘説： 如是少土我不可得。説往昔爲輪王事，顯五陰無常。

二六五　爲比丘説色如聚沫，受如水泡，想如野馬，行如芭蕉，識如幻。

#### 卷十一（有九經，二七三—二八一）

此卷多明六入六塵等義。

#### 卷十二（有二十二經，二八二—三○三）

此卷多明十二緣起義。

#### 卷十三（有三十九經，三○四—三四二）

三一一　説富樓那欲往西方輸盧那國遊化事。

#### 卷十四（有二十二經，三四三—三六四）

#### 卷十五（有四十二經，三六五—四○六）

三六六—三七○　説七佛皆觀十二緣起成道。

三七一—三七八　約四食明緣起義。

三七九—四○二　説鹿苑初轉法輪四聖諦義。

四○四　佛言： 已説之法，如手中葉；未説之法，如樹上葉。

四○六　説大海盲值浮木孔，喻得人身之難。

### 雜因誦品第三

#### 卷十六（有四十八經，四○七—四五四）

此卷多明四諦義。

四○七 誡諸比丘： 莫思惟世間，當思惟四諦。

修羅與諸天戰，修羅敗，退入拘絺羅池一藕孔中。

#### 卷十七（三十五經，四五五—四八九）

此卷多明十八界，欲色等三界，地等六界，三受等義。

### 弟子所説誦品第四

#### 卷十八（有十四經，四九○—五○三）

四九二　舍利弗説： 住著身者，如膠著手，執物即著。

四九三　舍利弗説： 若於境界起浄相，愛欲起，違於遠離，如船逆流，小怠則順流倒下。

四九四　舍利弗説： 修禪得神通者，能令枯樹成地乃至金等。

四九五　舍利弗説： 破戒之失，持戒之益。

四九六　舍利弗説： 若有諍起，犯罪、舉罪比丘，若不依正思惟，自省察者，當知彼比丘長夜強梁，諍訟轉增，結恨彌深。

四九七　佛爲舍利弗説舉罪五法。

四九八　舍利弗於佛前作師子吼，歎佛智慧超勝一切。

四九九　舍利弗爲提婆達多弟子月子比丘説法。

五○○　舍利弗答浄口外道出家尼問下口食等四邪命食，沙門離之。謂「但以法求食而自活，不爲四種邪命食。」外道尼處處讚歎沙門釋子；外道嫉妬，害外道尼，尼命終生兜率天。

五○一　目犍連爲一比丘説禪義。

五○二　説聖住。

五○三　目連以天耳聽佛説法。

#### 卷十九（有三十三經，五○四—五三六）

五○四　目連爲帝釋説法。

五○五　目連遊帝釋新堂觀。

五○六　佛往忉利爲母説法，閻浮提人渴念於佛，目連往請，佛許七日當下。

五○七　目連爲四十天子説法。

此下目連述所見衆生苦報，佛爲説其因果。

五○八　見一衆生身如樓閣，啼哭號呼，乘虚而行；此是屠牛餘報。

五○九　見一衆生筋骨相連，舉身不浄，鳥等攫食；亦是屠牛餘報。

五一○　屠羊報。

五一二　墮胎報爲肉團。

五一三　調象報爲針毛。次説調馬等報。

五一四　刀劍傷人報。

五一五　獵師報。

五一六　屠豬報。

五一七　斷人頭報。

五一八　僞器欺人報。

五一九　捕魚鳥報。

五二○　卜占欺人報。

五二一　卜占誤惑多人報。

五二二　好婬報。

五二三　女人賣色報。

五二四　夫人油洒王身報。

五二五　婆羅門以憎嫉心以糞著飯請僧報。

五二六　知事比丘油不公分報。

五二七　沙彌盜僧果七枚報。

五二八　沙彌盜僧斧石蜜報。

五二九　沙彌盜僧二餅報。

五三○　比丘輒用僧物報。

五三一　駕乘牛車報。

五三二　摩摩帝訶責衆僧報。

五三三　摩摩帝惡口報。

五三四　鬥亂衆僧報。

五三五—五三六　尊者目連與阿那律共論四念處。

#### 卷二十（有二十二經，五三七—五五八）

五三七—五四五　阿那律説四念處。

五四六　迦旃延答梵志問王等共諍事。

五四七　迦旃延爲執杖梵志説： 老年成年少，年少成老年。

五四八　爲摩偷羅王説四姓平等。

五四九　答迦梨迦優婆夷問佛所説偈義。

五五○　爲比丘説六念法。

五五一　答訶梨長者問佛所説偈義。

五五二—五五三　答訶梨長者問佛爲帝釋所説法。

五五四—五五五　往瞻訶梨長者病，爲説依四不壞浄修六念得生天。以上皆迦旃延説。

五五六　佛、阿難，爲諸比丘尼説無相心三昧。

五五七　阿難答闍知羅比丘問無相心三昧。

五五八　阿難答異比丘尼問無相心三昧。

卷二十一（有十七經，五五九—五七五）

五五九—五六五　尊者阿難説，或答他問。

五六六—五六七　那伽達羅多比丘與質多羅長者論佛所説偈及諸三昧。

五六八　伽摩比丘答質多羅長者問法。

五六九　質多羅設供請諸上座，黎犀達多下座答長者問十八界義。

五七○　下座答諸法義。

五七一　摩訶迦下座現神足，謂言：「當知此者，皆以不放逸爲本」。

五七二　諸上座共論： 眼等繫色等耶？色等繫眼等耶？質多羅長者説： 俱非。引黑白二牛喻。

五七三　質多羅長者化親友外道阿耆毗出家。

五七四　尼犍外道欲誘質多羅爲弟子，長者與彼問難折伏之。

五七五　質多羅長者説偈命終生天。

#### 卷二十二（有二十八經，五七六—六○三）

五七六—五八九　諸天禮佛説偈，佛以偈答之。

五九○　佛爲比丘説： 過去世時，有五百群賊欲劫商人，天神向商人問法，商人中有優婆塞爲説；神護商人，得免劫賊。

五九一　佛爲比丘説過去世時，天神開覺優婆塞，令出家證果。

五九二　給孤長者往王舍城長者處，因得見佛，請佛往舍衛弘化，佛令建立精舍。

五九三　給孤長者命終生兜率天，還來見佛，説偈。

五九四　曠野長者命終生無熱天，還來見佛，自述以三法（見佛、聞法、供僧）無厭足故，得生無熱天。

五九五—六○三　皆説諸天見佛説偈事。

#### 卷二十三（有一經，六○四）

六○四　二童子於沙中戲，見佛、歡喜，闍耶童子以沙供佛，毘闍耶童子合掌隨喜；佛記闍耶童子： 於佛滅百年後，爲阿育王，統閻浮提，造八萬四千塔。因廣説阿育王時事。

### 第五誦通品第一

#### 卷二十四（有三十五經，六○五—六三九）

説四念處。此卷多警策比丘語。

六二○　獵師以黐塗草，猨猴手觸，即膠其手，二手、二脚、口齧，具膠著，獵師杖貫擔去。膠喻五塵。不善護身，不守根門，觸境生染，被五縛已，隨魔所欲。是故比丘，應處自境界（四念處），莫隨他境界（五塵）。

六二二　佛受菴羅女供，警諸比丘攝心正念。

六二三　一人持滿油，令觀諸美色，後隨持刀者，油失當斷命。善攝一切心，不顧於聲色，勤修四念處，猶如護油鉢。

六三八　舍利弗涅槃，阿難生憂慼。佛因告阿難，身雖般涅槃，戒身永不滅。

#### 卷二十五（有二經，六四○—六四一）

六四○　佛記優波掘多： 於佛滅百年後，當作佛事，教授第一。佛付囑帝釋、四天王護持佛法，因説過千歲後法滅衰相。

六四一　阿育王施半阿摩勒果經—説阿育王將命終時，欲廣行施，而爲太子所斷，不得自在，最後僅半果，用供衆僧。以閻浮提施三寶，願成佛道。命終後，諸子相續爲王，乃至最後沸沙密多羅爲王，殺害比丘，破壞塔寺，爲惡神所殺，遂滅孔雀苗裔。

#### 卷二十六（有七十經，六四二—七一一）

説三根、五根、二力乃至十力、五蓋等法。

#### 卷二十七（有三十六經，七一二—七四七）

説五蓋、七覺、慈心、安般、無常想等。

七二一—七二二　説輪王出世有七寶，如來出世有七覺分。

七二六　阿難説善知識是半梵行者，佛言是全梵行者。

#### 卷二十八（有四十九經，七四八—七九六）

説八正道。

#### 卷二十九（有三十三經，七九七—八二九）

説安般等諸禪法。説增上戒，增上意，增上慧。

八二八　驢入牛群自稱牛，喻犯戒者自稱比丘。

#### 卷三十（有三十一經，八三○—八六○）

讚戒，勸修三學，説四不壞浄（佛、法、僧、戒）。

#### 卷三十一（有四十四經，八六一—九○四）

説兜率、化樂、他化天壽。愚者於彼命終生惡趣，多聞聖弟子不生惡趣。

説四正斷（斷斷、律儀斷、隨護斷、修斷）。讚不放逸。説諸禪，三明，内外六入。

#### 卷三十二（有十四經，九○五—九一八）

九○五　舍利弗與大迦葉論外道所問。

九○六 爲大迦葉説五濁世比丘多不持戒。正法沉没五因緣。正法不没五因緣。

答諸聚落主問，破諸偏見。

九○九　説調馬三法。

九一一　説沙門不應受金銀寶。

#### 卷三十三（有二十一經，九一九—九三九）

九一九—九二○　説三種良馬喻。

九二一—九二二　説四種良馬。

九二三　説三種調馬法。

九二四　説馬有八態。

九二五　説馬有八德。（以上皆喻比丘。）

九二六　佛告詵陀：當修真實禪，莫習強梁禪。

九二七—九三一　答摩訶男問優婆塞等義。

九三二　爲摩訶男説： 莫恐怖，命終後不生惡趣。

九三五　摩訶男答沙陀問，謂須陀洹成就四不壞浄。

九三六　摩訶男問佛記百手釋氏得初果疑，佛爲釋之。

九三七　佛爲四十比丘説： 長夜輪轉，破壞身體所流之血，踰四海水。又説五陰無常。比丘斷漏。

九五五　説五趣輪轉不息。

九五六　説過去三佛時毘富羅山名及邑名，顯示諸行無常，當勤修出離。

九五七　佛答婆差問有餘無餘義。

九五八—九六四　皆答婆差問。破斷常見。婆差出家證果。佛言： 異道出家，須試四月，然此是爲人粗作齊限耳。

九六五　答鬱低迦外道問。

九六六　尊者富鄰尼答諸外道問。

九六七　阿難答俱迦那外道問。

九六八　給孤長者折伏外道。

九六九　長爪外道與佛論議，後出家證果。（舍利弗出家半月，即於是時聞法證阿羅漢。）

#### 卷三十五（有二十三經，九七○—九九二）

九七○　佛折伏舍羅步外道。

九七一　佛爲上座外道釋偈，外道出家證果。

九七二　佛爲衆多出家婆羅門説三種婆羅門真諦。

九七三　阿難答旃陀外道： 爲斷貪瞋痴故隨佛出家修梵行。

九七四　舍利弗聞佛説法已，出，遇補縷低迦外道，説離乳不離乳義—常親佛法名不離乳，外道離師謂離乳。

九七五　佛爲補縷低迦外道説法。

九七六　佛爲尸婆外道説三學。

九七七　佛爲尸婆外道説生心憂苦五因緣（即五蓋），外道出家證果。

九七八　商主老外道投佛出家證果。

九七九　佛臨涅槃，度須跋陀羅，須跋證果，於佛前涅槃。

九八○　佛應賈客供。佛勸賈客： 行曠野中有恐怖時，當念佛（謂念佛十號），念法、念僧。並爲説供養隨喜偈。

九八一　佛令諸比丘於有怖時念佛法僧。

九八二　佛告舍利弗：「我能於法略説廣説，但知者難。」舍利弗請説之。

九八三　阿難於静處作念： 此身及外界，一切無我我所。佛讚印之。

九八四　佛爲比丘説十八愛行乃至百八愛行。

九八五　爲比丘説從愛生愛，從愛生恚，從恚生愛，從恚生恚等法。

九八六　爲比丘説二事難斷： 謂在家斷財等，出家斷貪愛。

九八七　令比丘依止二法： 謂於諸善不生足想，於諸斷未曾捨離。

九八八　佛爲帝釋説法。

九八九　目連見光問佛。

九九○—九九一　説鹿住優婆夷所問一修梵行一不修梵行同生一處事。

九九二　爲給孤長者説二種福田，謂學及無學。

#### 卷三十六（有三十經，九九三—一○二二）

九九三　尊者婆耆舍説偈讚佛。

九九四　佛看婆耆舍病，並爲説法，婆耆聞已，説偈讚佛。以下皆諸天子説偈問法。佛以偈答。

#### 卷三十七（有三十九經，一○二三—一○六一）

一○二三—一○三八　皆爲病者説法，謂四念處等。

一○三九　爲淳陀長者説法。

一○四○　爲異婆羅門説法。

以下多説十善十惡及其果報。

#### 卷三十八（有十九經，一○六二—一○八○）

一○六二　佛讚善生比丘二端嚴： 一、 相端嚴，二、 盡諸漏。

一○六三　有異比丘形貌醜陋，諸比丘輕之，佛誡諸比丘勿輕，因説偈云：

&nbsp;&nbsp;&nbsp;&nbsp;「莫取其身相，&nbsp;&nbsp;&nbsp;&nbsp;而生輕慢心；

&nbsp;&nbsp;&nbsp;&nbsp;何用巨大身，&nbsp;&nbsp;&nbsp;&nbsp;多肉而無慧。」

一○六四　因阿闍世日送五百釜食供提婆達多，誡諸比丘勿貪利養。

一○六五　手比丘命終，以有三不善故，佛記其生泥犁中。

一○六六　記難陀亦如是。

一○六七　難陀著好衣調戲而行，佛誡之。

一○六八　佛誡低沙比丘不修恭敬。

一○六九　佛讚毘舍佉般闍梨子比丘善説法。

一○七○　一少年比丘不修營助，諸比丘白佛，佛言： 彼已斷漏。

一○七一　上座比丘歎獨住，佛説： 尚有一住更勝妙。

一○七二　僧伽藍比丘，其本二（在家時妻）抱兒勸捨出家，以兒置經行道頭；彼亦不顧，不與語；佛讚之。

一○七三　佛説： 有三種香順風而熏，不能逆風，謂根、莖、華。有香順逆俱香，謂戒香。

一○七四　佛度鬱鞞羅迦葉等千人，瓶沙王及衆禮佛。

一○七五　敘陀驃摩羅子知僧食，慈地因得粗食而誹謗事。

一○七六　陀驃摩羅子於佛前般涅槃。

一○七七　佛度央瞿利摩羅（即鴦掘摩羅）。

一○七八　佛爲天子説偈。

一○七九　佛爲一比丘釋所見事。

一○八○　有比丘不攝諸根，見佛即攝，佛讚之，謂比丘言： 凡見四衆，皆當如是善攝諸根。

#### 卷三十九（有二十三經，一○八一—一一○三）

一○八一　有異比丘坐樹下，起不善覺，佛往警之。

一○八二　有比丘坐禪起不善覺，天神警之。

一○八三　有新出家者不知法律，乞食不如法，上座諫而不聽，佛因説乞食如法不如法之得失。

一○八四　佛告諸比丘：「壽命甚促，轉就後世，應勤習善法，修諸梵行；無有生而不死者。」

魔來惱亂，佛降伏之。

此下皆説魔種種惱亂佛及比丘事。（一○九二—一○九四説佛於菩提樹下降魔事。）

#### 卷四十（有十七經，一一○四—一一二○）

説生帝釋天七法。説帝釋得名因緣。説天與修羅戰鬥事。

一一○七　夜叉鬼坐帝釋空座，諸天生瞋，鬼增端正，帝釋向鬼恭敬下意，鬼即消滅不現。

一一○八　訶不受人懺者是愚痴人。

一一一七　月八日，四王遣大臣下降；十四日，遣太子下降；十五日，四王自下世間觀察善惡；是日應行施作福受持齋戒。