第三誦。名念，有二品，三十五經，如表：

| 品目       | 卷次 | 经名             | 别译                       |
| ---------- | ---- | ---------------- | -------------------------- |
| 大品第一   | 29   | 柔軟經第一       |                            |
|            |      | 龍象經第二       |                            |
|            |      | 説處經第三       |                            |
|            |      | 説無常經第四     |                            |
|            |      | 請請經第五       |                            |
|            |      | 瞻波經第六       | 佛説瞻波比丘經             |
|            |      | 沙門二十億經第七 |                            |
|            |      | 八難經第八       |                            |
|            |      | 貧窮經第九       |                            |
|            | 30   | 行欲經第十       | 佛説伏婬經                 |
|            |      | 福田經第十一     |                            |
|            |      | 優婆塞經第十二   |                            |
|            |      | 怨家經第十三     |                            |
|            |      | 教曇彌經第十四   |                            |
|            |      | 降魔經第十五     | 佛説魔嬈亂經　弊魔試目連經 |
|            | 31   | 賴吒惒羅經第十六 | 佛説賴吒和羅經　佛説護國經 |
|            | 32   | 優婆離經第十七   |                            |
|            | 33   | 釋問經第十八     | 佛説帝釋所問經             |
|            |      | 善生經第十九     |                            |
|            | 34   | 商人求財經第二十 |                            |
|            |      | 世間經第二十一   |                            |
|            |      | 福經第二十二     |                            |
|            |      | 止息道經第二十三 |                            |
|            |      | 至邊經第二十四   |                            |
|            |      | 喻經第二十五     |                            |
| 梵志品第二 | 35   | 雨勢經第一       |                            |
|            |      | 傷歌羅經第二     |                            |
|            |      | 算數目犍連經第三 | 佛説數經                   |
|            | 36   | 瞿默目犍連經第四 |                            |
|            |      | 象跡喻經第五     |                            |
|            |      | 聞德經第六       |                            |
|            |      | 何苦經第七       |                            |
|            | 37   | 何欲經第八       |                            |
|            |      | 鬱瘦歌羅經第九   |                            |
|            |      | 阿攝和經第十     | 梵志頞波羅延問種尊經       |

### 大品第一

（有二十五經，五萬多字。）

#### 柔軟經第一

（七百餘字）

佛自説在家爲太子時，種種受用，極其柔軟；但爲老病死而出家。

#### 龍象經第二

（七百餘字）

佛説唯佛爲大龍，烏陀夷因作頌讚。

#### 説處經第三

（七百餘字）

比丘有三説處，謂三世有。又以二種四處觀人。知可共説不可共説。

#### 説無常經第四

（四百餘字）

謂觀五陰無常，得證果。

#### 請請經第五

（一千多字）

佛因説戒時，唱言：「我是後邊身；汝等真法子，身口意清浄，無枝亦無葉。」舍梨子因作頌讚。（題云「請請」者，如經云：「爾時世尊月十五日説從解脱相請請時」，則此「請請」似「清浄」義，未知是否？）

#### 瞻波經第六

（一千三百餘字）

説戒時，有犯戒者，佛默不説，目連牽犯戒者出，佛種種訶犯戒之罪。（與初誦之未曾有法品第四瞻波經第六大同；唯彼説八種海喻，此説犯戒之罪爲異。）

别譯一種

##### ⑴ 〔 佛説瞻波比丘經〕　

一卷，一千三百餘字。大藏第一册（八六二），中藏第一輯第五集（線裝第三十六册）。西晉·釋法炬譯。

#### 沙門二十億經第七

（一千七百餘字）

二十億比丘精進而不證果，心生退悔；佛爲説彈琴喻，遂盡諸漏，向佛善説所證之義。

#### 八難經第八

（一千多字）

謂學道有八難（即三塗等。謂佛出世時，彼人生八難中，不得值佛），唯有一不難（謂佛出世時，得值佛者）。

#### 貧窮經第九

（一千多字）

以無善法財喻貧窮，以惡行喻舉貸，以覆藏喻長息，以梵行所知爲責索，以頻生三惡念爲數往求索，以墮惡道喻被收縛。

#### 行欲經第十

（一千二百餘字）

爲給孤居士説十種行欲人—非法三，法非法三，如法四。

别譯一種

##### ⑴ 〔 佛説伏婬經〕　

一卷，一千一百多字。大藏第一册（八六三），中藏第一輯第五集（線裝第三十六册）。西晉·釋法炬譯。

爲阿那邠祁居士分别求財及受用勝劣不同，題名伏婬者： 非法求財，蕩然無禮之謂婬。與行欲經同本。

#### 福田經第十一

（二百餘字）

爲給孤居士説二種福田，謂十八學人，九無學人。

#### 優婆塞經第十二

（一千五百餘字）

佛説優婆塞善護五戒及念佛法僧戒，必得證果。

#### 怨家經第十三

（一千一百餘字）

謂瞋恚是怨家，妨人七事： 一、 妨好色，二、 妨安眠，三、 妨得利，四、 妨友朋，五、 妨名稱，六、 妨大富，七、 妨生善處。

#### 教曇彌經第十四

（二千四百餘字）

曇彌駡責比丘，比丘皆去，諸優婆塞乃逐曇彌。佛爲曇彌説樹神喻，令彼住沙門法。

#### 降魔經第十五

（三千二百餘字）

魔入目連腹中，目連唤出，爲説「昔日波旬擾佛弟子招大苦報，汝即我甥」事，魔乃怖而降伏。

别譯二種

##### ⑴ 〔 佛説魔嬈亂經〕　

一卷，三千三百餘字。大藏第一册（八六四），中藏第一輯第五集（線裝第三十六册）。失譯人名。

##### ⑵ 〔 弊魔試目連經〕　

一卷，二千三百多字。大藏第一册（八六七），中藏第一輯第五集（線裝第三十六册）。吴·支謙譯。

右二經皆與降魔經同本。

#### 賴吒惒羅經第十六

（六千七百餘字）

賴吒惒羅居士子，聞佛説法，發心出家，父母不許，卧地不食，許已方起，出家證果。後還父家，不被財色所動，爲父母説法。次爲拘羅婆王説信如來所説四事故出家： 一、 此世無可依恃，二、 必趨老，三、 必無常，四、 無厭足。

别譯二種

##### ⑴ 〔 佛説賴吒和羅經〕　

一卷，四千六百餘字。大藏第一册（八六八），中藏第一輯第五集（線裝第三十六册）。吴·支謙譯。

##### ⑵ 〔 佛説護國經〕　

一卷，三千八百餘字。大藏第一册（八七二），中藏第一輯第九集（線裝第六十五册）。宋·法賢譯。

佛從俱盧城至覩盧聚落。護國長者子，願樂出家，父母不許，絶食苦求，既出家已，十夏依佛，乃還本處，住樹下，爲俱盧大王説法，令皈依三寶。與賴吒惒羅經同本。

#### 優婆離經第十七

（六千二百餘字）

苦行尼犍與佛論議，立身罰最重，佛立意業最重；優婆離居士，從尼犍處，欲來難佛，反受佛化，證果斷邪，不聽尼犍入門。

#### 釋問經第十八

（七千三百餘字）

天王釋先遣五結樂子以琴歌見佛，次來問法，佛爲説： 因思有念，因念有欲，因欲有愛不愛，因愛不愛有慳嫉結，生大苦陰。及説八正道、護六根等。天王證初果，發願來生出家。

别譯一種

##### ⑴ 〔 佛説帝釋所問經〕　

一卷，五千四百多字。大藏第一册（二四六），中藏第一輯第九集（線裝第六十五册）。宋·法賢譯。

#### 善生經第十九

（四千二百餘字）

善生居士奉父遺命，敬禮六万。佛爲説離四惡業，四惡行，六非道，四似親；應知四善親，及内法六方： 謂東方爲父母，南爲師尊，西爲妻子，北爲婢使，下爲友臣，上爲沙門梵志。（此與長阿含卷十一善生經同。别譯有： 後漢·安世高譯之尸迦羅越六方禮經，西晉·支法度譯之善生子經，俱見前長含經。）

#### 商人求財經第二十

（四千二百餘字）

先説往古商人入海墮羅刹國，乃至乘天馬時，若稍念男女情愛，即便墮落。次正説比丘若計根塵陰界是我者，必皆被害。

#### 世間經第二十一

（三百餘字）

明如來知苦、斷集、證滅、修道，自覺覺他，從成道至涅槃，所説皆實。

#### 福經第二十二

（一千一百餘字）

明往昔七年行慈福報，勸人修福。

#### 息止道經第二十三

（三百餘字）

謂初學比丘，常應念骨相、青相、腐相、食相、骨鎖相、除欲恚病。

#### 至邊經第二十四

（四百餘字）

謂欲盡苦，甘行乞食，而復不修沙門法行，如墨浣墨，如血除血，從冥入冥。（題云「至邊」者，經云：「於生活中，下極至邊，謂行乞食」。）

#### 喻經第二十五

（七百餘字）
謂無量善法，以不放逸爲本。如地，如沈水，栴檀、青蓮、須摩、象迹、師王，乃至如如來等。

### 梵志品第二

（有十經，二萬五千餘字）

#### 雨勢經第一

（三千多字）

未生怨王遣雨勢大臣問佛跋耆國事，佛爲説彼國行七不衰法，必當得勝。大臣去後，因爲比丘説七種七不衰法，及説六慰勞法。（大同長含遊行經初段）。

#### 傷歌羅經第二

（二千二百餘字）

傷歌羅摩納，始謂： 作齋行、無量福跡，學道行、一福跡。阿難三問而屈服之。佛爲説三輪示現法，摩納皈信。（示現法： 如意足、占念、教訓。）

#### 算數目犍連經第三

（二千三百餘字）

算數目犍連梵志以堂及算法爲喻，問佛法中次第，佛爲分别説之。次問何緣有得究竟不得究竟者，佛爲説問路之喻。

别譯一種

#### ⑴ 〔 佛説數經〕　

一卷，二千多字。大藏第一册（八七五），中藏第一輯第五集（線裝第三十六册）。西晉·釋法炬譯。

#### 瞿默目犍連經第四

（三千一百餘字）

佛涅槃後，阿難往瞿默目犍連田作人所，彼問： 可有比丘與佛等者？適遇雨勢大臣來到，重復問之。阿難答以無有此人。次説有法可依，及有十德可敬。又説訶貪等四伺，讚四禪四伺。雨勢去後，又答三種解脱無有勝如。（十德： 持戒、多聞、作善知識、樂作遠離、樂宴坐、知足、正念、精進、修慧、漏盡。四伺： 貪、瞋、睡、疑。三脱： 如來、慧、羅漢。）

#### 象跡喻經第五

（二千九百餘字）

異學卑盧，爲生聞梵志説象跡喻以讚於佛；生聞見佛，佛爲具足説此法喻，謂出家、護根、除蓋，成四禪，證無漏，方爲極大象跡。

#### 聞德經第六

（一千六百多字）

爲生聞説博聞誦習差别功德，謂從捨家乃至證滅。

#### 何苦經第七

（一千四百餘字）

答生聞所問在家出家苦樂之事，及答饒益天人法，觀善惡知識如黑白月。

#### 何欲經第八

（四百餘字）

生聞梵志問刹利、居士、婦人、偷劫、梵志、沙門，各何欲、何行、何立、何依、何訖，佛一一答之。

|      | 欲得   | 行于   | 所立  | 依于  | 讫于   |
| ---- | ------ | ------ | ----- | ----- | ------ |
| 刹利 | 财物   | 智 慧  | 以 刀 | 人 民 | 自 在  |
| 居士 | 財 物  | 智 慧  | 技 術 | 作 業 | 作業竟 |
| 妇人 | 男 子  | 嚴 飾  | 兒 子 | 無 對 | 自 在  |
| 偷劫 | 不與取 | 隱藏處 | 以 刀 | 闇 算 | 不 見  |
| 梵志 | 財     | 智     | 經 書 | 齋 戒 | 梵 天  |
| 沙门 | 真 諦  | 智     | 戒    | 無 處 | 涅 槃  |

#### 鬱痩歌羅經第九

（三千五百餘字）

鬱瘦歌羅梵志向佛説四種奉事，及四種自有財物。佛展轉破之。謂如強與他肉而取其直。次正作虚空、慈心、洗浴、取火等喻，明四姓平等。

#### 阿攝惒經第十

（四千四百餘字）

諸梵志自恃其種獨浄，遣阿攝惒與佛辯之，佛亦爲説虚空乃至取火等喻。又説父母驢馬等喻以屈之。

别譯一種

##### ⑴ 〔 梵志頞波羅延問種尊經〕　

一卷，二千九百餘字。大藏第一册（八七六），中藏第一輯第五集（線裝第三十六册）。東晉·竺曇無蘭譯。與阿攝惒經同。
