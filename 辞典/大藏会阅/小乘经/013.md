## 七、 過去現在因果經

四卷，約四萬餘字。大正藏第三册（六二○），中華藏第一輯第五集（線裝第三十七册）。劉宋·求那跋陀羅譯。

此經説釋迦牟尼佛於過去普光佛所得受記已，生生行菩薩道，乃至生兜率，示入胎、出胎、出家、降魔、成道、轉法輪、度五比丘、三迦葉、舍利弗、目犍連、大迦葉等事，一一結示往昔因緣。其中有與仙人論破冥諦非想事。

卷一

佛於往昔，爲善慧童子，於普光佛所得受記已，乃至示生浄飯王宫；至年七歲，習學書藝。

卷二

太子十歲，學諸武藝；乃至於十九歲的二月初七夜出家，參跋伽仙人。父王遣王師及大臣追尋太子。

卷三

王師大臣請太子還宫，而太子堅志不還，王師大臣即留隨行之阿若憍陳如等五人侍奉太子。

太子參訪阿羅邏迦蘭二仙。

父王遣車匿領千乘資糧供太子，太子不受，車匿遣人送還，自侍太子，不離晨昏。乃至苦行六年，降魔、成道—於十二月七日之夜，明星出時，觀十二因緣而成就佛果。

將詣鹿苑度五比丘，途受二商主供，爲授三皈，謂： 皈依佛，皈依法，皈依將來僧。

於鹿野苑三轉法輪，度五比丘。

卷四

次度耶舍及其友五十人。次度三迦葉千人。（中間有説： 魔王請佛涅槃，佛言： 四衆弟子未備，非涅槃時。）次度舍利、目連二百人。次度大迦葉。結示本因。

異譯三種

### ⑴ 〔 修行本起經〕　

上下兩卷，約一萬四千餘字。太正藏第三册（四六一），中華藏第一輯第五集（線裝第三十七册）。

後漢西域沙門竺大力共康孟詳譯。竺大力，西域人，於獻帝建安二年（公元一九七）三月，於洛陽譯。開元録云： 此經梵本，並是曇果與康孟詳於迦維羅衞國賷來，康孟詳度語。康孟詳，康居國人。（康居國，去長安一萬二千里。即今新疆北境及蘇聯中亞之地。）於獻帝興平元年（一九四）至建安四年（一九九），於洛陽譯舍利目連遊四衢經、興起行經等六部，餘四部失傳。

此經分上下兩卷，説佛於錠光佛所得記，乃至出家、降魔、成佛等事，與因果經是同本異譯，甚略，而文分五品：

- 一、 現變品： 佛在迦維羅維，會衆有疑，目連請問，佛爲衆説： 於錠光佛所得記，乃至生兜率、補佛處。
- 二、 菩薩降身品： 説降生乃至童子時，依師習書。
- 三、 試藝品： 年十七，試武藝。（以上卷上）
- 四、 遊觀品： 遊四城門。
- 五、 出家品： 年十九，四月七日，明星出時，踰城出家，乃至六年苦行，降魔、成佛。

### ⑵ 〔 佛説太子瑞應本起經〕　

二卷，一萬三千餘字。大正藏第三册（四七一），中華藏第一輯第五集（線裝第三十七册）。吴·支謙譯。説佛於定光佛所得記，乃至四月八日示生，十七歲納妃，十九歲四月八日出家，成佛，度三迦葉。

### ⑶ 〔 異出菩薩本起經〕　

一卷，三千六百餘字。大藏第三册（六一七），中藏第一輯第四集（線裝第二十六册）。西晉居士聶道真譯。聶道真，即聶承遠之子。父子清悟，皆以度語爲業。從武帝太康初（二八○），至懷帝永嘉末（三一二），其間詢稟諮承法護筆受之外，至法護没後，真還自譯諸經二十四部三十六卷，今唯存六部，餘皆失傳。

此經大同前譯，而文甚略。

## 八、 中本起經

二卷，十五品，約二萬一千餘字。大正藏第四册（一四七），中藏第一輯第五集（線裝第三十六册）。

後漢沙門釋曇果共康孟詳譯。曇果，西域人。於迦維羅衞國齎經梵本届於洛陽，於獻帝建安十二年（二○七），譯此經，康孟詳度語。

轉法輪品第一　説佛初成道，度五比丘事。

現變品第二　説度寶稱（即耶舍）及五十友人出家證果事。

化迦葉品第三　度三迦葉。

度瓶沙王品第四　佛度三迦葉後，往摩竭陀度瓶沙王。迦蘭陀長者，以園建精舍施佛及僧。

舍利弗大目犍連來學品第五　佛度舍利目連及其弟子二百五十人。

還至父國品第六　還父國，度化父王及諸釋子。（以上卷上）

須達品第七　説給孤長者買園建舍請佛事。

有一梵志，奉八關齋，爲婦所敗，命終之後爲樹神。五百梵志聞樹神説受齋之益，即往祇桓，途經拘藍尼國，與瞿師羅（美音）長者等，同往見佛，聞法證果，五百梵志爲沙門，美音長者捨别宅爲精舍，請佛供養。

本起該容品第八　該容，優填王右夫人名。該容事佛持齋，左夫人謀害之，佛説其往昔因緣。

瞿曇彌來作比丘尼品第九　説大愛道瞿曇彌出家因緣。

度波斯匿王品第十　佛説：「人有恩愛，便得憂悲。」王意不解。末利夫人以喻開曉，王意乃解，發願皈依。

自愛品第十一　波斯匿王因國大夫人逝世，佛爲説法。王問： 何謂自愛？何謂自護？佛言：「習善行仁，覺世非常，信死更生，情存三尊，奉戒攝心，信以篤道，守禮以謙，孝順至誠；此人處世自愛者也。積善履德，身無枉横，志行修明，上天衞護，無男無女，衆行歸身，兵刄不傷，虎兕無害。自護之方，唯持戒行」。

大迦葉始末品第十二　佛讚大迦葉，分半座令坐，説其往因。

度奈女品第十三　説度奈女因緣。

尼犍問疑品第十四　阿夷拔提長者，奉事尼犍外道，尼犍遣長者問佛云：「伏聞瞿曇，饒益一切，令得安隱；而將大衆顧臨飢國，減損民食，费而無益？」佛答：「吾從未聞勸人修福損而無益……」乃至爲説財有八危。勸人布施，安置福田，深堅難動……。長者又問：「如來慈等普救，不審法教偏駁不等，有得道者，有不得者？」佛答： 如人種田，人功不偏，而所收不等者，以田有肥瘠，地有厚薄故也。……

佛食馬麥品第十五　阿祇達婆羅門，請佛及五百比丘三月安居，阿祇達爲魔所迷，三月不設供，佛與大衆日食馬麥。爲諸比丘説此往因。

## 九、 佛説初分説經

二卷，七千多字。大藏第十四册（七六三），中藏第一輯第九集（線裝第六十七册）。宋·沙門施護譯。

此經説佛度三迦葉及舍利目連事。與他經所説大同小異。

佛現諸神變，化度三迦葉千人—優樓頻螺五百，那提三百，伽耶二百。次遊化王舍城，頻婆娑羅王以迦蘭度竹園奉佛及僧，爲最初園林施。迦葉現通、禮佛、以斷衆疑。佛爲王及會衆説法，所謂施戒等論，乃至四諦法門。會衆獲益。守空等神讚佛，説偈皈依。次度舍利、目連。

## 一○、 佛説興起行經

二卷，一萬三千餘字。大藏第四册（一六三），中藏第一輯第五集（線裝第三十九册）。後漢沙門康孟詳譯。

此經是十種經合成一部，乃佛爲舍利弗説夙緣十種： 孫陀利，奢彌跋，頭痛，骨節煩疼，背痛，木槍刺脚，地婆達兜擲石，婆羅門女謗，食馬麥，苦行。木槍緣在竹園精舍説，餘皆在阿耨大泉説。

佛説孫陀利宿緣經第一

説孫陀利謗佛往因。

佛説奢彌跋宿緣經第二

説奢彌跋謗佛及五百比丘往因。

佛説頭痛宿緣經第三

瑠璃王滅釋種時，佛患頭痛，因説往昔因緣。

佛説骨節煩疼因緣經第四

佛説背痛宿緣經第五

佛説木槍刺脚因緣經第六（以上卷上）

佛説地婆達兜擲石緣經第七

佛説婆羅門女沙謗佛緣經第八

佛語阿闍世王：「我所説緣法，有上中下身口意行： 意行最重，口行處中，身行在下。……夫人作行，先心計較，然後施行；是故繫於意釘，不在身口也。……身三口四，皆繫意釘；意不念者，身不能獨行，是故身口繫意釘。」

佛説食馬麥宿緣經第九

佛説苦行宿緣經第十

説佛於雪山六年苦行宿緣。

佛語舍利弗：「爾時日食一麻一米，大豆小豆，我如是雖受辛苦，於法無益。我忍飢渴、寒熱、風雨、蚊虻之苦，身形枯燥，謂乎我成佛道，實無所得。六年苦行，爲償宿緣。」

## 一一、 佛説衆許摩訶帝經

十三卷，五萬九千餘字。大藏第三册（九三二），中藏第一輯第八集（線裝第六十四册）。宋·法賢譯。説釋種族，釋尊降生、出家、成佛、轉法輪、乃至度諸釋種因緣。

卷一　佛在迦毘羅國尼俱陀林。釋衆欲聞過去種族之事，佛勅目連説之。

此卷説劫初成時，徧静天人下生人間，乃至諸王相繼，瞿曇童子於仙人所出家事。

卷二　説日族、瞿曇、甘蔗、種姓因緣。諸王相繼，乃至浄飯王，釋達多，羅怙羅。目連説竟，佛讚印之。

次敘摩賀摩耶生緣。次敘釋迦菩薩降神因緣。

卷三　入胎、住胎、出胎、童時、習藝。

此中敘出胎云： 夫人右手攀枝，欲生太子，因見人衆四邊圍繞，而有慙色，天主乃作風雨，令衆四散，天主化老人接太子云云。不言右脇降生。太子於四方行七步： 東方表涅槃最上，南方表利樂群生，西方表解脱生死，北方表永斷輪廻。

卷四　試武、納妃、遊四門。相師言： 七日不出家，當作輪王。四王乃各領衆分守一門，嚴加防衞，恐太子出家。

卷五　踰城出家，乃至入王舍城乞食，往鷲峰山，見諸外道修苦行，知非究竟而捨去。

太子出家時，曾向父王等辭别，耶輸陀羅等皆覺知，唯以天力，不能禁制。此説與諸譯異。

卷六　修苦行、坐道樹、降魔、成佛。

太子成佛時，甘露飯王生一子，名阿難陀。耶輸陀羅生一子，名羅護羅。

卷七　受二商主供。梵王請轉法輪。度五比丘。

卷八　度耶舍，及其四友，並五十友人。度六十賢衆爲優婆塞。

卷九　度難那及其長女作近事。度三迦葉（此卷至度烏嚕尾螺迦葉止）。

卷十　（度囊提、誐耶二迦葉。）受民彌娑囉王請。

卷十一　佛爲民彌王等説法，並説其往因。説三迦葉往因。説給孤長者請佛因緣。

卷十二　舍利弗議論降伏外道因緣。立祇園名因緣。化迦毘羅城因緣。

卷十三　度諸釋種。烏波梨出家爲上座，衆釋禮足，佛説其往昔因緣。

## 一二、 佛遺教經（亦名佛垂般涅槃略説教誡經）

一卷，二千三百餘字。大藏第十二册（一一一○），中藏第一輯第四集（線裝第二十六册）。姚秦三藏法師鳩摩羅什譯。

佛於臨涅槃時，囑諸比丘： 以戒爲師，離諸惡法，對治諸苦及諸煩惱；勤修出世大人功德，所謂： 無求，知足，遠離，精進，不忘，禪定，智慧，及不戲論。蓋是最後丁寧，不啻一字一血！宜深玩而力行之。（知津）

註疏九種

### ① 〔 遺教經論〕　

一卷。天親菩薩造，梁真諦三藏譯。大藏第二十六册（二八三），中藏第一輯第四集（線裝第二十九册）。

論以七分釋經： 一、 序分，二、 修集世間功德分，三、 成就出世間大人功德分，四、 顯示畢竟甚深功德分，五、 顯示入證決定分，六、 分别未入上上證爲斷疑分，七、 離種種自性清浄無我分。

### ② 〔 遺教經論住法記〕　

一卷，四萬餘字。卍續藏第八十六册。陳·真諦三藏譯論。宋·沙門元元照述記。

釋此經論，大科分三： 初、標題號，二、 申皈敬，三、 牒經消釋。

自古解釋，乃有多家： 隋朝靈裕法師、大唐懷素律師，並有義疏；皇朝景德中，金陵圓覺大師亦有疏一卷，今亦不行，但據章記所引耳。孤山法師有疏二卷，靈谿法師撰記釋之；真悟律師，採論註經，自撰鈔釋，並行於世。

然，馬鳴論中，多從大乘釋義，致令判釋，互有不同。今總括之，不出三見：

初 金陵疏，大小不分，彼立會同大小之説，云： 今垂示滅，總造遺音，豈分大小之殊，何簡緇素之異？

今謂： 機雖總集，教必有歸。若如此釋，畢竟此經爲大、爲小？既無所屬，豈名判教？

次　孤山疏，定判爲小。彼云： 約教、則生滅教；約藏，則修多羅。仍自問云： 論釋此經，而云大乘者，何耶？答： 此據小中之大；而此大乘，猶是生滅小教。

然彼宗有藏通别圓四教，小乘名爲藏教，此教具有三乘，即以菩薩六度爲大乘，故云小中之大也。（靈谿記云： 此教三乘，雖有菩薩大乘之名，其實，皆小乘耳。）又云： 藏教三乘，以菩薩爲首，故須從勝受名，以大乘爲教也。即菩薩六度大乘，非圓融大乘。

今詳此判，大有所妨：

㈠ 、失於經旨： 且如經中，前明三學，後談四諦，全無六度之説，亦無菩薩之名；如何判教都不依經？因此，靈谿記中，強差經文言有六度（珍敬木叉爲尸，當制五根爲檀，節節支解等爲忍、精進、禪定、智慧，並各有文）。彼云：當制五根，即是施義；以能制五根，而於五塵不受不取，豈非布施？且論釋五根等文，自科爲「根欲放逸苦對治」，而與檀度有何干涉？縱引經文明餘五度，且戒忍進等，乃是經律通談，亦非專明六度；況復經文全無度義。彼又云： 若據六度，檀全居先；今經，戒在初者，佛爲滅後，防患爲先，故以持戒居首。此又不然。天親金剛論云： 檀義攝於六。則知行檀總攝六度；必須冠首，豈容倒亂？請徧考經論，安見檀度列在餘後？又，檀度者，傾内外兩財，達三輪體寂；小教菩薩，亦據尸毗代鴿，以爲檀滿。經文但明禁制根欲，如何迀曲判爲檀施乎？聰明義學，試爲裁之。

㈡、 乖於論文： 孤山謂： 論中所明摩訶衍者，乃是小中之大，非圓融大乘。便云： 馬鳴、天台，義歸一揆。且藏等四教，乃天台一家之見；馬鳴論，何嘗見有小中之大？又，起信論，唯約圓融大乘，釋摩訶衍。二論並是馬鳴所造，那得彼此不同耶？

三　真悟記，專判爲大。彼云： 今則但依論主，判屬大乘。又引孤山、金陵之説。復無與奪。若爲依據？

今應難云： 若唯大乘，何以智者，南山皆判爲小？又復何以經文唯談生滅四諦？約何理趣，得名大乘？

斯並任情，妄生穿鑿！寧思利物？祇慕虚名。經論微言，於斯墜地。悲夫！

問： 今家所判，爲屬何收？答： 按經，則定是小乘，據論，則義通大教。恐未通曉，試爲明之：

言經是小乘者： 自古藏録，並列小乘藏中，一證也；（開元録云： 此經，舊録多在小乘；今以論中解釋多約大乘，故移於菩薩藏也。今謂： 昇師所移，未窮論意。宜從古判，深得經宗。）南山律鈔標宗篇，亦列小乘經中，二證也；智者玅玄判爲結阿含部，三證也；經中佛問所疑，唯約生滅四諦，四證也；及明斷證，乃據聲聞四果，五證也。準此以明，大義安在？言論通大教者： 皈敬偈云： 菩薩方便道，論首標云： 菩薩行法，一證也；及釋比丘云： 摩訶衍方便，二證也；又釋木叉則云： 不滅法身常住世間，三證也；又下明八種大人功德，大人之號，正簡二乘，四證也；又釋心則坦然等文，約般若等三德分對，五證也。且列五義，全乖小宗。

### ③ 〔 遺教經論記〕　

三卷，四萬餘字。卍續藏第八十六册。宋·笑庵沙門觀復述。

此論，自陳至唐開元已前，但有此論之名，而闕論本；後智昇撰釋教録，那時已獲論本，方依論收經，編入大乘藏也。由是，前來既闕論本，故古德直以經爲小乘。唯華嚴疏主，每以經指配於大乘。今之述作者，雖有是論爲指南，至於判經大小，尚且二三，蓋不審其源流故爾。

若釋論者，唯住法、宣演二記；而宣演判教雖異，其釋文則全抄住法。

今觀論意，二記多失；對驗銷文，又得失相半；既不可全依，亦不可全棄。故得者取之，失者棄之；勒成三卷。直以所解，銘曰： 遺教經論記。庶幾乎，馬鳴文意，有所補於將來。（以上序文）

釋此論，科分三： 初、 題目，二、 皈敬，三、 釋文。初中、約六義釋題：㈠ 通顯立題，㈡ 别明論目，㈢ 對辨開合，㈣ 解釋名義，㈤ 問答顯明，㈥ 定其去取。

然此經如來臨終示誨故，每歲中春，講以報德，討尋既久，詳味唯深，於此論義，遂有髣髴。對詳住法，若於論意，則十失七八；若也釋文，則十得四五。前序謂得失相半，尚且縱之。若但口授，恐久後失傳，不見臧否。紹興甲子，於寶塔再講，既絶他緣，又加探討，因時筆之，積成三卷。若不對住法，直釋本文，始不如許覼縷。願諸來學，但體經論之意，趣在勤修；莫因勝負之心，有失佛祖之訓，是所禱也。（後跋）

### ④ 〔 遺教經論疏節要〕　

一卷。宋·晉水沙門浄源節要，明·雲棲蓮池大師補註。大藏第四十册（八四四）。

節録天親菩薩所著的論文及孤山智圓法師的遺教經疏，故名論疏節要。而蓮池大師加以補註。（案論原係天親所造，而節要中誤作馬鳴。）

### ⑤ 〔 佛遺教經補註〕　

一卷。宋·沙門守遂註，明古靈了童補註。見卍續藏。註文甚簡。

### ⑥ 〔 佛遺教經解〕　

一卷。明·蕅益大師解。見卍續藏。臺灣印經處有影印本。宗天親之論，略加發揮。最爲精要。（⑤⑥⑦皆見卍續藏第五十九册）

### ⑦ 〔 佛遺教經指南〕　

一卷。清·道霈禪師註。見卍續藏。宗天親論及源師節要，而作此解。

### ⑧ 〔 佛遺教經講要〕　

一卷。太虚大師講，力定記。見太虚大師全書第六册。

### ⑨ 〔 佛遺教經講義〕　

一册。寶静法師講，鏡空記。此解最詳。惜未見流通本。筆者於十數年前，向一位老修行借閲，是上海佛學書局版本。

## 一三、 佛臨涅槃記法住經

一卷，一千餘字。大藏第十二册（一一一二），中藏第一輯第四集（線裝第二十六册）。唐玄奘三藏譯。

佛於雙樹臨入涅槃、略説教誡。阿難問佛：「佛滅度後，正法住世幾時？」佛言： 住世千年。後漸隱没。第一百年，聖法堅固；第二百年，寂静堅固；第三百年，正行堅固；第四百年，遠離堅固；第五百年，法義堅固；第六百年，法教堅固；第七百年，利養堅固；第八百年，乖争堅固；第九百年，事業堅固；第十百年，戲論堅固。

## 一四、 佛説當來變經

一卷，八百多字。大藏第十二册（一一一八），中藏第一輯第四集（線裝第二十六册）。西晉三藏竺法護譯。説當來壞法之事，增一至五。並示修持法要。

佛在祇園。告諸比丘： 將來之世，當有比丘，不從法化，令法毁滅。其壞法事，增一至五：

一者、不護禁戒，不能守心，不修智慧，放逸其意，唯求善名，不順道教，不肯勤慕度世之業。

二事者：一、 不修三學，畜妻養子，放心恣意，賈作治生，以共相活。二、 伴黨相著，憎奉法者，内犯惡行，外佯清白。

三事者：一、 不修三學。二、 自讀文字，不識句逗，以上著下，以下著上，頭尾顛倒，不能解了義之所歸，自以爲是。三、 明者呵之，不從其教，反懷瞋恨，謂相嫉妬；識義者少，多不别理，咸云爲是。

四事者：一、 捨家處空，而不修道業。二、 喜遊閙世，行來談言；求好袈裟，五色之服。三、 自謂高德，無能及者。四、 不攝三事，不護根門；行婦女間，宣文飾辭，多言合偶，以動人心，使清變濁，身行荒亂，正法廢遲。

五事者：一、 本以法出家，而不修十二因緣、三十七品等法。二、 反習雜句淺末小經，好談世事。三、 以淺解者爲妙，不用深達之士。四、 以是之故，天龍不喜，捨之而去。五、 由是正法稍稍見捨，無精修者。

是爲五事，令法毁滅。

佛告比丘： 吾滅度後，有此邪事十五之亂，令法毁滅，一何痛哉！若有比丘，欲諦學道，棄捐綺飾，不求名聞，質朴守真，宣傳正經，佛之雅典，深法之化，不用多言，案本説經，不捨正句，希言屢中，不失佛意；粗衣趣食，得美不甘，得粗不惡，衣食好醜，隨施者意，不以瞋喜；攝身口意，守諸根門，不違佛教；念命甚短，恍惚以過，如夢所見，覺不知處；三塗之難，不可稱計，勤修佛法，猶救頭然；五戒、十善，六度無極，四等、四恩，智慧、善權，咸可精行；雖不值佛世，出家爲道，學不唐捐。平其本心，愍念一切，十方蒙恩。