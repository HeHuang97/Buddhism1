## 一四五、 佛説除恐災患經

一卷，七千六百餘字。大藏第十七册（五五二），中藏同前。乞伏秦·沙門聖堅譯。

佛住王舍城。維耶離大疫，請佛往救，受才明長者十六日供。次受奈女供。廣説佛受寶蓋往因，並説才明及奈女往因。

## 一四六、 佛説孛經抄

一卷，八千多字。大藏第十七册（七二九），中藏同前。吴·支謙譯。

佛住祇園，外道殺孫陀利女埋祇園以謗佛，至第八日卑先匿王察知其情，佛乃爲説往昔行菩薩道時，其名曰孛，身爲國師，受四臣及夫人謗，久後方明。今復如是。

## 一四七、 天王太子辟羅經

一卷，六百餘字。大藏第十五册（一三○），中藏第一輯第四集（線裝第二十六册）。失譯人名。

天王太子名曰辟羅，自説昔爲國王，欲造大鼓，令其音震百里，有智臣願爲，王開庫藏付之，智臣即以施諸貧乏事。

## 一四八、 佛説八大靈塔名號經

一卷，五百餘字。大藏第三十二册（七七三），中藏第一輯第九集（線裝第六十五册）。宋·法賢譯。

先説八大塔名：㈠ 生處，㈡ 成道處，㈢ 轉法輪處，㈣ 現神變處，㈤ 從忉利下處，㈥ 化度分别僧處，㈦ 思念壽量處，㈧ 入涅槃處。次説遊止國城及於住世。

## 一四九、 佛説温室洗浴衆僧經

一卷，一一五八字。大藏第十六册（八○二）。後漢·安息國沙門安世高譯。

耆域請佛及僧洗浴，佛言： 當用七物，除去七病，得七福報。

註疏一種

### ① 〔 温室經義記〕　

一卷，四千餘字。隋·沙門慧遠撰。大藏第三十九册（五一二）。卍續藏第五十九册。

此經開首，須知六要：一、 知教大小，二、 知教局漸頓，三、 知教有三藏之别，四、 知經宗趣—此經福德檀行爲宗，五、 知經名字—人法爲名，六、 知説人—説人有五： 佛、聖弟子、諸天、神仙、化人。今是佛説。

案：義記謂此經是大乘菩薩藏收；知津則收入阿含，例未曾有經；今從知津，判屬小乘經。

## 一五○、 佛説諸德福田經

一卷，二千二百餘字。大藏第十六册（七七七），中藏第一輯第三集（線裝第二十二册）。西晉·法立法炬共譯。

帝釋問良田，佛以五浄德名曰福田，即沙彌五德也。又，七法廣施名曰福田：㈠ 興立佛圖僧房，㈡ 園果浴池，㈢ 施藥救病，㈣ 作船度人，㈤ 造橋，㈥ 作井，㈦ 作圊厠。於是四比丘、一比丘尼、天帝釋、及如來，各説宿行所得果報。

## 一五一、 佛爲海龍王説法印經

一卷，二百餘字。大藏第十五册（一五七），中藏第一輯第四集（線裝第二十六册）。唐·義浄譯。

娑竭羅龍王問佛： 頗有受持少法得多福否？佛告龍王： 有四殊勝法，若有受持讀誦解了其義，用功雖少，獲福甚多，即與讀誦八萬四千法藏功德無異。云何爲四？所謂： 念誦諸行無常，一切皆苦，諸法無我，寂滅爲樂。此四殊勝法，是菩薩無盡法智，早證無生，速至圓寂。是故汝等，常應念誦。

## 一五二、 賓頭盧突羅闍爲優陀延王説法經

一卷，三千二百餘字。大藏第三十二册（七八四），中藏第一輯第七集（線裝第五十六册）。劉宋·求那跋陀羅譯。

優陀延王以偈問賓頭盧曰： 「一切世人，貪著五欲，縱情放逸，以自娱樂；如汝今者，獨處空閑，捨離恩愛，有何榮樂？」賓頭盧尊者詳爲答釋，王大歡喜，得見道跡。

## 一五三、 雜寶藏經

八卷（或作十卷），六萬三千餘字。大藏第四册（四四七），中藏第一輯第七集（線裝第五十五册）。

元魏西域沙門吉迦夜共曇曜譯。吉迦夜，此云「何事」，西域人。孝文帝延興二年（公元四七二），與曇曜共譯經論五部十九卷。
此經共有一百二十一緣。總爲勸人作福，持戒，出生死，成菩提耳。

- 一、 十奢王緣　説十奢王三子孝順父母事。
- 二、 王子以肉濟父母緣　佛於往昔爲王太子，以身肉濟其父母。（與賢愚經須闍提緣品第七同。）末説佛往昔爲睒摩迦仙人孝順父母事。
- 三、 鸚鵡子供養盲父母緣　佛於往昔爲鸚鵡子，取穀供盲父母。
- 四、 棄老國緣
- 五、 佛於忉利天上爲母摩耶説法緣
- 六、 佛説往昔母迦旦遮羅緣
- 七、 慈童女緣　佛於往昔爲慈童女，雖孝順父母，因絶母髮，感火輪報。
- 八、 蓮華夫人緣
- 九、 鹿女夫人緣（以上卷一）
- 十、 六牙白象緣　佛往昔爲六牙白象，以牙布施。
- 十一、 兔自燒身供養大仙緣　佛於往昔曾爲兔，自燒其身以供仙人。
- 十二、 善惡獼猴緣　佛於往昔爲善獼猴，提婆達多爲惡獼猴。
- 十三、 佛以智水滅三火緣
- 十四、 波羅捺國有長者子共天神感王行孝緣
- 十五、 迦尸國王白香象養盲父母並和二國緣
- 十六、 波羅捺國弟微諫兄遂徹承相勸王教化天下緣　昔時波羅捺國有一種不良的風俗：年六十以上的老人，令著敷氀以守門户。有兄弟二人，兄令其弟以氀與父令爲守門，弟截半氍以諫其兄，共請輔相轉達國王除此惡習，令國中行於孝道。
- 十七、 梵摩達夫人妬忌傷子法護緣　説調達往昔害佛因緣。梵摩夫人，即調達；其子法護，即佛前身。
- 十八、 駝驃比丘被謗緣
- 十九、 離越被謗緣
- 二○、 波斯匿王醜女賴提緣　王女賴提，醜甚，以念佛故，貌獲端正。
- 二一、 波斯匿王女善光緣　自作善因，自受其報，善光雖嫁窮人，仍獲大富。
- 二二、 昔王子二人被驅出國緣　王子兄弟被逐出國，曠野飢甚，弟殺其婦而食，後亦病亡。其兄供一刖夫，刖人却與婦通，而害王子（兄），王子以福力故，墜河不死，仍得爲王。王者，佛前身也；婦者，今旃遮婆羅門女帶木盂謗佛者是也；刖人，調達是。—此是説旃遮女謗佛往因耳。
- 二三、 須達長者婦供養獲報緣　須達長者，最後窮甚，其婦以飯供佛，獲庫物盈滿，受用不盡之報。
- 二四、 娑羅那比丘爲惡生王所苦惱緣　優填王子名娑羅那，依迦旃延出家，於樹下坐時，爲惡生王所惱，念欲還俗，其師示夢覺之，並爲説法，以後證阿羅漢果。
- 二五、 仇伽離謗舍利弗緣（以上卷二）
- 二六、 龍王偈緣
  此下十緣，皆説佛與提婆達多往昔因緣。
- 二七、 提婆達多欲毁傷佛緣
- 二八、 共命鳥緣
- 二九、 白鵞王緣
- 三○、 大 緣
- 三一、 二輔相讒搆緣
- 三二、 山鷄王緣
- 三三、 吉利鳥緣
- 三四、 老仙緣
- 三五、 二佐客緣
- 三六、 内官贖所犍牛得男根緣
- 三七、 二内官共諍道理緣
- 三八、 兄弟二人俱出家緣　兄爲頭陀練若，弟作三藏法師，同受輔相供養，弟妬其兄，令輔相女謗之。弟三藏，即今佛也。以往昔謗他故，今受孫陀利女之謗。
- 三九、 八天次第問法緣
- 四○、 天女以華鬘供養迦葉佛塔緣
- 四一、 天女本以蓮華供養迦葉佛塔緣。
- 四二、 天女受持八戒齋緣（以上卷三）
- 四三、 天女本以然燈供養生天緣
- 四四、 天女本以乘車見佛歡喜避道緣
- 四五、 天女本以華散佛化成華蓋緣
- 四六、 舍利弗摩提供養佛塔緣　頻王宫女名舍利弗摩提，以香花供佛塔，爲阿闍世所殺，得生三十三天。
- 四七、 長者夫婦造作浮圖生天緣
- 四八、 長者夫婦信敬禮佛緣
- 四九、 外道婆羅門女學佛弟子作齋生天緣
- 五○、 貧女以施須達生天緣
- 五一、 長者女不信三寶父以金錢雇令受戒緣
- 五二、 女因掃地見佛歡喜生天緣
- 五三、 長者造舍請佛供養緣
- 五四、 婦以甘蔗施羅漢生天緣
- 五五、 天女以香塗佛足生天緣
- 五六、 須達長者婢皈依三寶生天緣
- 五七、 貧女從佛乞食生天緣
- 五八、 長者婢爲主送食值佛即施獲報生天緣
- 五九、 長者爲佛造講堂獲報生天緣
- 六○、 長者見王造塔亦復造塔獲報生天緣
- 六一、 賈客造舍供養佛獲報生天緣
- 六二、 貧人以麨團施現獲報緣
- 六三、 貧女以兩錢布施即獲報緣
- 六四、 乾陀衞國畫師罽那設食獲報緣
- 六五、 罽夷羅夫婦自賣設會現獲報緣
- 六六、 沙彌救蟻子水灾得長命緣
- 六七、 乾陀衞國王治故塔寺得延命緣
- 六八、 比丘補寺壁孔獲延命報緣
- 六九、 長者子見佛求長命緣
- 七○、 長者子客作設會獲現報緣（以上卷四）
- 七一、 弗那施佛鉢食獲現報緣
- 七二、 大愛道施佛金縷織成衣並穿珠師緣
- 七三、 帝釋問事緣
- 七四、 度阿若憍陳如等説往日緣
- 七五、 差摩釋子患目皈依三寶得眼浄緣　佛爲差摩釋子説浄眼呪，眼患得差。
- 七六、 七種施因緣　説七種施果報。㈠ 眼施，㈡ 和顔悦色施，㈢ 言辭施，㈣ 身施，㈤ 心施，㈥ 牀座施，㈦ 房舍施。
- 七七、 迦步王國天旱浴佛得雨緣
- 七八、 長者請舍利弗摩訶羅緣（以上卷五）
- 七九、 婆羅門以如意珠施佛出家得道緣
- 八○、 十力迦葉以實言止佛足血緣
- 八一、 佛在菩提樹下魔王波旬欲來惱佛緣
- 八二、 佛爲諸比丘説利養災患緣　佛言：「利養之害，破持戒之皮，禪定之肉，智慧之骨，微妙善心之髓！」
- 八三、 賊臨被殺遥見佛歡喜而生天緣
- 八四、 刖手足人感念佛恩而得生天緣
- 八五、 長者子以好蜜漿供養行人得生天緣
- 八六、 波斯匿王遣人請佛由爲王使生天緣
- 八七、 波斯匿王勸化乞索時有貧人以施王得生天緣
- 八八、 兄常勸弟奉修三寶弟不敬從兄得生天緣
- 八九、 父聞子得道歡喜即生天緣
- 九○、 子爲其父所逼出家生天緣
- 九一、 羅漢祇夜多驅惡龍入海緣　佛滅七百年後，祇夜多尊者，以三彈指，驅毒龍入海。所以爾者，以輕重戒等護持故。復説往昔爲父子所累，致流浪生死九十一劫，及説餓鬼受苦壽長等事。
- 九二、 二比丘見祇夜多得生天緣
- 九三、 月氏國王見阿羅漢祇夜多緣
- 九四、 月氏國王以三智臣作善親友緣
- 九五、 拘尸彌國輔相夫婦惡心於佛，佛即化導得須陀洹緣
- 九六、 佛弟難陀爲佛所逼出家得道緣（以上卷六）
- 九七、 大力士化曠野群賊緣
- 九八、 輔相聞法離欲緣
- 九九、 尼乾子投火聚爲佛所度緣
- 一○○、 五百白雁聽法生天緣
- 一○一、 提婆達多放護財醉象欲害佛緣
- 一○二、 迦旃延爲惡生王解八夢緣
- 一○三、 金貓因緣
- 一○四、 惡生王得五百鉢緣
- 一○五、 求毘摩天望得大富緣
- 一○六、 鬼子母失子緣
- 一○七、 天祠主緣
- 一○八、 祠樹神緣
- 一○九、 婦女厭欲出家緣　兒於母所欲行非法，地即擘裂，生身陷入，母以手挽，僅得兒髮，因即出家。
- 一一○、 不孝子受苦報緣（以上卷七）
- 一一一、 難陀王與那伽斯那共論緣
- 一一二、 不孝婦欲害其姑反殺其夫緣
- 一一三、 波羅奈王聞塚間唤緣
- 一一四、 老比丘得四果緣
- 一一五、 女人至誠得道果緣
- 一一六、 優陀羡王夫人一日夜持戒得生天緣
- 一一七、 羅睺羅因緣
- 一一八、 老婆羅門問諂僞緣
- 一一九、 婆羅門婦欲害姑緣
- 一二○、 烏梟報怨緣
- 一二一、 婢共羊鬥緣（以上卷八）

## 一五四、 賢愚因緣經

十三卷，十二萬八千餘字。大藏第四册（三四九），中藏第一輯第七集（線裝第五十四册）。

元魏·沙門惠覺等譯。惠覺，涼州人。於于闐國得經梵本，以太武帝太平真君六年（四四五），從于闐還，到高昌國（即今新疆省吐魯番縣），共沙門威德，譯此經一部。

- 卷第一

  - 雜譬喻品第一　佛初成道，梵天因請佛轉法輪，説佛行菩薩道時，爲法因緣六事以勸請：㈠ 修樓婆王爲法捨妻子。㈡ 虔闍尼婆梨王身然千燈。㈢ 毘稜竭梨王身千釘。㈣ 曇摩鉗太子爲法投火坑。㈤ 鬱多羅仙剥皮當紙，析骨爲筆，以血和墨寫法。㈥ 尸毘王以身肉代鴿。
  - 摩訶薩埵以身施虎緣品第二　佛往昔爲王太子，名摩訶薩埵，以身飼餓虎。（與金光明經所説同。）
  - 二梵志受齋緣品第三　有二天人，往昔爲梵志時，持八關齋，一願生天，一願爲王；願生天者，以破齋故，乃生龍中；願爲王者，持齋完浄，得生王家；龍於王所得受齋文，而受持之，方得生天。
  - 波羅人身貧供養緣品第四　波羅一貧人，以設齋請佛及僧故，轉生於長者家，小而能言，復設供請佛；長即出家，證阿羅漢。
  - 海神難問船人緣品第五　五百賈客入海採寶，請一五戒優婆塞爲導師，至海中，海神化作夜叉，難問賈客；次復化作瘦人、化作端正人，以難問之；五戒賢者一一酧答，海神歡喜，寄寶供佛，賢者與賈客歸，俱詣佛所，聞法出家證果。
  - 恒伽達緣品第六　恒伽達欲出家，父母不許，遂欲自殺，投岩、赴河、飲毒，皆不死，箭射無傷，闍王聽令出家，聞法證果。佛爲闍王説其往因，謂於往昔救活人命，感報如是。
  - 須闍提緣品第七　佛往昔爲須闍提太子，以身肉供父母。
    佛語阿難：「出家、在家，慈心孝順，供養父母，計其功德，殊勝難量，所以者何？我自憶念過去世時，慈心孝順供養父母，乃至身肉濟救父母危急之厄，以是功德，上爲天帝，下爲聖主，乃至成佛，三界特尊，皆由斯福。」

- 卷第二

  - 波斯匿王女金剛緣品第八　匿王有一女，名金剛，顔貌極醜，以至誠禮佛懺悔故，還得端正，王將其女往見世尊，佛説金剛往昔因緣。
  - 金財因緣品第九　金財比丘，自生已來，手把金錢，佛説其往因。
  - 華天因緣品第十　説華天比丘出生乃至出家證果因緣。
  - 寶天因緣品第十一　説寶天比丘今昔因緣。
  - 羼提婆羅緣品第十二　説佛初成道、五比丘及三迦葉千人得先服甘露法味的因緣—即佛往昔爲忍辱仙人時，歌利王割截身體事。
  - 慈力王血施緣品第十三　佛於往昔爲慈力王，以身血施五夜叉。
  - 降六師緣品第十四　佛於舍衞現諸神變降伏六師。

- 卷第三

  - 鋸陀身施緣品第十五　佛於往昔爲金色獸，名鋸陀，以身皮施獵師。
  - 大光明王始發心緣品第十六　佛於往昔爲大光明王時，始發道心。
  - 摩訶斯那優婆夷緣品第十七　説摩訶斯那皈信三寶乃至證三果緣。

- 卷第四

  - 出家功德尸利苾提緣品第十八　廣讚出家功德。説尸利苾提（福增）長者出家證果緣。
  - 沙彌守戒自殺緣品第十九
  - 長者無耳目舌緣品第二十　舍衞國有一長者，生一子，無耳目舌及手足，佛説其往昔因緣。
  - 貧人夫婦施得現報緣品第二十一　叔離比丘尼，往昔爲貧婦，與夫共唯一，持以施佛，因感現報，國王夫人以寶衣與之。
  - 迦旃延教老母賣貧緣品第二十二

- 卷第五

  - 金天緣品第二十三　説金天夫婦出生乃至出家證果緣。
  - 重姓緣品第二十四　説重姓比丘生緣及往因。
  - 散檀寧緣品第二十五　佛度五百乞兒出家證果，因受祇陀請供，説其往因。散檀寧，係佛往昔爲長者時之名。
  - 月光王頭施緣品第二十六　舍利弗不忍見佛涅槃而先取滅度，佛因説往昔爲月光王以頭施因緣。

- 卷第六

  - 快目王眼施緣品第二十七　佛度盲婆羅門出家證果，因説往昔爲快目王時以眼施盲婆羅門事。
  - 五百盲兒往返逐佛緣品第二十八　佛度五百盲兒出家證果，並説往因。
  - 富那奇緣品第二十九　説富那奇比丘出生乃至出家證果，化度其兄及國中人信佛因緣。
  - 尼提度緣品第三十　佛度除糞人尼提出家證果。

- 卷第七

  - 大劫賓寧緣品第三十一　佛度大劫賓寧（金地王）出家證果。
  - 微妙比丘尼緣品第三十二　微妙比丘尼爲五百比丘尼説自所經苦報及往昔因緣。
  - 梨耆彌七子緣品第三十三　説梨耆彌第七子婦名毘舍離今昔因緣。
  - 設頭羅健寧緣品第三十四　説佛往昔爲大魚，以肉施衆生事。
  - 阿輸迦施土緣品第三十五　小兒以土施佛，佛預記其佛滅百年後，爲阿輸迦（即阿育）王，興顯三寶，造八萬四千塔。
  - 七瓶金施緣品第三十六　舍利弗往昔曾爲蛇，以七瓶金施衆僧。
  - 差摩現報緣品第三十七　説差摩持八關齋所得現報。

- 卷第八

  - 蓋事因緣品第三十八　説佛往昔曾爲蓋事王因緣。
  - 大施抒海緣品第三十九　説佛往昔爲大施抒海事。

- 

- 卷第九

  - 阿難總持緣品第四十　説阿難獲總持第一的往昔因緣。
  - 優婆斯兄所殺緣品第四十一　沙門優婆斯，雖證聖果，猶被毒而死，佛説其因。
  - 兒誤殺父緣品第四十二　父子共出家，子誤推父致死，佛説其往昔因緣。
  - 須達起精舍緣品第四十三　説給孤長者布金買園請佛説法始末。
  - 大光明始發無上心緣品第四十四　佛往昔爲大光明王時，最初發無上心。
  - 勒那闍耶緣品第四十五　佛於往昔爲大薩薄，名勅那闍耶，於大海中，自殺其身以救五人（即今之五比丘）。
  - 迦毘梨百頭緣品第四十六　因見百頭魚，而説惡口之報。迦毘梨，即百頭魚往昔之名。
  - 浄居天請洗浴緣品第四十七　浄居天人用設洗具並及飲食請佛及僧，佛説其往昔因緣，並授與菩提之記。

- 卷第十

  - 摩呵令奴緣品第四十八　佛往昔曾爲轉輪王，名提婆令奴。
  - 善求惡求緣品第四十九　説提婆達多往昔爲利養故喪失身命。
  - 善事太子入海緣品第五十　往昔善事太子入海採寶，爲弟所害。善事即佛，其弟即提婆達多。

- 卷第十一

  - 無惱指鬘緣品第五十一　與鴦掘經同。
  - 檀腻緣品第五十二　有婆羅門，名賓頭盧埵闍，家窮甚，又爲其婦及七女七壻所惱，乃從佛出家證果。佛因説其往昔爲檀腻婆羅門因緣。
  - 貧女難陀緣品第五十三　貧女難陀乞得一錢，買油然燈供佛，得受佛記。

- 卷第十二

  - 師質子摩頭羅瑟質緣品第五十四　説師質子摩頭羅瑟質（蜜勝）今昔因緣。
  - 檀彌離緣品第五十五　説檀彌離比丘今昔因緣。
  - 象護緣品第五十六　説象護比丘今昔因緣。
  - 波婆梨緣品第五十七　説彌勒菩薩降生、出家等緣，及過去發心、未來成佛等緣。波婆梨，即彌勒之舅。
  - 二鸚鵡聞四諦緣品第五十八　二鸚鵡聞四諦法得生天上，佛授與辟支佛記。
  - 鳥聞比丘説法生天緣品第五十九

- 卷第十三

  - 五百雁聞法生天緣品第六十

  - 堅誓師子緣品第六十一　説佛往昔爲堅誓師子因緣。

    > 染色之服，皆是三世賢聖標式；其有衆生剃除鬚髮著染衣者，當知是人，不久當得解脱一切諸苦，獲無漏智，爲諸衆生作大救護。若有衆生，能發信心於出家著染衣人，獲福無量。

  - 梵志施佛納衣得授記緣品第六十二

  - 佛始起慈心緣品第六十三　佛往昔於地獄中始發慈心。

  - 頂生王緣品第六十四　佛見比丘貪著利養，因説往昔爲頂生王，由貪墮落因緣。

  - 蘇曼女十子緣品第六十五　蘇曼女（給孤長者之女）有十子，皆出家證果。

  - 婆世質緣品第六十六　説婆世質比丘今昔因緣。

  - 優波毱提緣品第六十七　説尊者優波毱提（即優波毱多）降生、出家、證果、度生因緣。尊者自説往因。

  - 汪水中蟲緣品第六十八　羅閲祇城邊有一汪水，污穢不浄，中有一大蟲，佛説其往昔因緣。

  - 沙彌均提緣品第六十九　舍利弗度均提沙彌證果，佛説其往因。

## 一五五、 撰集百緣經

十卷，六萬四千餘字。大藏第四册（二○三），中藏第一輯第七集（線裝第五十四册）。吴·支謙譯。

此經有十品，每品十緣，故云百緣。

### 菩薩授記品第一

㈠ 滿賢婆羅門遥請佛緣，㈡ 名稱女請佛緣，㈢ 窳惰子難陀見佛緣，㈣ 五百商人入海採寶緣，㈤ 貧人須摩持縷施佛緣，㈥ 婆持加困病緣，㈦ 王家守池人花散佛緣，㈧ 二梵志各諍勝如來緣，㈨ 佛説法度二王出家緣，㈩ 長者七日作王緣。

### 報應受供養品第二

㈠ 船師請佛渡水緣，㈡ 觀頂王請佛緣，㈢ 法護王請佛洗浴緣，㈣ 佛救濟度病緣，㈤ 天帝釋供養佛緣，㈥ 佛現帝釋形化婆羅門緣，㈦ 乾闥婆作樂讚佛緣，㈧ 如願臨當刑戮求佛出家緣，㈨ 頻婆娑羅王請佛緣，㈩ 帝釋變迦蘭陀竹林緣。

### 授記辟支佛品第三

㈠ 化生王子成辟支佛緣，㈡ 小兒散花供養佛緣，㈢ 女人以金輪擲佛上緣，㈣ 老母善愛慳貪緣，㈤ 含香長者請佛緣，㈥ 船師渡佛僧過水緣，㈦ 婢使以栴檀香塗佛足緣，㈧ 貧人拔提施佛燋木緣，㈨ 作樂供養成辟支佛緣，㈩ 劫賊惡奴緣。

### 出生菩薩品第四

㈠ 蓮華王捨身作赤魚緣，㈡ 梵預王施婆羅門榖緣，㈢ 尸毘王剜眼施鷲緣，㈣ 善面王求法緣，㈤ 梵摩王太子求法緣，㈥ 婆羅門從佛債索緣，㈦ 佛垂般涅槃度五百力士緣，㈧ 兔燒身供養仙人緣，㈨ 法護王子爲母所殺緣，㈩ 劫賊樓陀緣。

### 餓鬼品第五

㈠ 富那奇墮餓鬼緣，㈡ 賢善長者婦墮餓鬼緣，㈢ 惡見不施水墮餓鬼緣，㈣ 槃陀羅墮餓鬼身體臭緣，㈤ 目連入城見五百餓鬼緣，㈥ 優多羅母墮餓鬼緣，㈦ 生盲餓鬼緣，㈧ 長者若達多慳貪墮餓鬼緣，㈨ 餓鬼自生還噉五百子緣，㈩ 嚪婆羅似餓鬼緣。

### 諸天來下供養品第六

㈠ 賢面慳貪受毒蛇身緣，㈡ 月光兒生天緣，㈢ 採華供養佛得生天緣，㈣ 功德意供養塔生天緣，㈤ 須達多乘象勸化緣，㈥ 鸚鵡子王請佛緣，㈦ 王遣使請佛命終生天緣，㈧ 佛度水牛生天緣，㈨ 二梵志共受齋緣，㈩ 五百鴈聞佛説法緣。

### 現化品第七

㈠ 身作金色緣（説金色比丘往因），㈡ 身有栴檀香緣（説香身比丘往因），㈢ 有大威德緣（説威德比丘往因），㈣ 有大力緣（説大力比丘往因），㈤ 爲人所恭敬緣，㈥ 頂上有寶蓋緣，㈦ 妙聲緣，㈧ 百子同産緣，㈨ 頂上有寶珠緣，㈩ 布施佛幡緣。（此品皆説比丘往因）

### 比丘尼品第八

㈠ 寶珠比丘尼生時光照城内緣，㈡ 善愛比丘尼生時有自然食緣，㈢ 白浄比丘尼衣裹身生緣，㈣ 須鬘比丘尼辯才緣，㈤ 舞師女作比丘尼緣，㈥ 伽尸比丘尼生時身被袈裟緣，㈦ 額上有真珠鬘比丘尼緣，㈧ 差摩比丘尼生時二王和解緣，㈨ 波斯匿王醜女緣，㈩ 盜賊人緣。

### 聲聞品第九

㈠ 海生商主緣，㈡ 須鬘花衣隨身産緣，㈢ 寶手比丘緣，㈣ 三藏比丘緣，㈤ 耶舍蜜多緣，㈥ 化生比丘緣，㈦ 衆寶莊嚴緣，㈧ 罽賓寧王緣，㈨ 拔提釋王作比丘緣，㈩ 佛度王子護國出家緣。

### 諸緣品第十

㈠ 須菩提惡性緣（此非解空第一的須菩提），㈡ 長老比丘在母胎中六十年緣，㈢ 兀手比丘緣，㈣ 梨軍支比丘緣，㈤ 唱言生死極苦緣，㈥ 長者身體生瘡緣，㈦ 醜陋比丘緣，㈧ 恒伽達緣，㈨ 長爪梵志緣，㈩ 孫陀利端政緣。