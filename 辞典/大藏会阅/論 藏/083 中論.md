# 大 乘 論 凡 例

一、 大乘論藏，有釋經論、宗經論；釋經論，已會入經藏，於所釋之經下閲竟，今此唯宗經論。

二、 大正藏中，論藏分爲：毘曇、中觀、瑜伽、論集、四部。毘曇，即小乘論。兹分：中觀、瑜伽、論集、集經四部。

三、 中觀部中，先閲中論、十二門論；百論之後，閲提婆菩薩諸論；壹輸盧迦論之後，把龍樹菩薩之著書一併閲之，等於讀龍樹大士叢書。其次序及筆記，系依太虚大師“法性空慧學概論”。印順論師“印度之佛教”中“性空唯名論述要”，亦編入中論筆記。

四、 佛母般若論二部，原是釋經論，但經藏中未見此經；既屬般若，乃附於中觀之末。

五、 中觀諸論閲畢，即閲三論宗諸書。

六、 瑜伽部中，先閲本論——瑜伽師地論，次閲諸支論，然後閲成唯識論。唯識法相宗諸書，亦於瑜伽部後，一併閲之。

七、 論集部，統收中觀、瑜伽二部以外其他諸大乘論。

八、 集經部，收西土撰述，即：諸經要集、法句、譬喻、禪觀、道地、及諸讚頌，乃至馬鳴、龍樹等大士傳記。唯八大人覺經、四十二章經，已入經藏方等部；付法藏傳入禪宗。

大 乘 論

# 一、 中观部

## 一、 中論（中觀論）

四卷（或作六卷），二十七品，四萬二千餘字。大藏第三十册（一—三九）。龍樹菩薩造。梵志青目釋。姚秦· 三藏法師鳩摩羅什譯。

此論，相傳有五百頌，分二十七品；然據大正藏本，僅四百四十六頌。據説藏文本則符五百之數，則中文本頌數之不足，或由譯者約束攝收而減少，或梵文原係擧其概數？不得而知。

品目中第一字，麗藏本皆作“觀”，宋元明藏，則前十四品除第七觀三相品之外，其餘十三品皆作“破”，如破因緣品乃至破合品。

從字面上看：破爲破斥，觀爲觀照；則二十七品中，有十三品爲破斥，有十四品爲觀照；然與實際文義不合。應知：各品皆以中觀方法，徧種種法推察下去，畢竟不能成立，畢竟空無所得，故觀即是破。

觀破可爲悟他——凡夫、外道、小乘、有所得大乘言；亦可爲自心中有種種執見，用此觀破。起觀察時，徧於自他心中之所執所立，推求到究竟都不可得，同時亦即爲破；是故不能以觀破而分。

### 觀因緣品第一 十六偈。

緣起法，空假無碍爲中道，而要在明空，此所以中論以八不緣起爲宗要也。常人以一切法爲自性有，乖緣起則一切倒，論理則不成，修行則不得解脱，擧此一切倒而空之、不之可也；八不、特示其要耳！

&nbsp;&nbsp;&nbsp;&nbsp;不生亦不滅，&nbsp;&nbsp;&nbsp;&nbsp;不常亦不斷；

&nbsp;&nbsp;&nbsp;&nbsp;不一亦不異，&nbsp;&nbsp;&nbsp;&nbsp;不來亦不出（去）。

&nbsp;&nbsp;&nbsp;&nbsp;能説是因緣（緣起），&nbsp;&nbsp;&nbsp;&nbsp;善滅諸戲論；

&nbsp;&nbsp;&nbsp;&nbsp;我稽首禮佛，&nbsp;&nbsp;&nbsp;&nbsp;諸説中第一；

八不、滅一切戲論，一一“不”滅一切戲論，其義、極深玄，姑爲作一途之解。緣起唯名，新新生滅宛然而非自性有。何者？自性成則“不從生”；

&nbsp;&nbsp;&nbsp;&nbsp;諸法不自生，&nbsp;&nbsp;&nbsp;&nbsp;亦不從他生；

&nbsp;&nbsp;&nbsp;&nbsp;不共、不無因，&nbsp;&nbsp;&nbsp;&nbsp;是故知無生。

不生則不滅，本自無生，今後何所滅？即自性而觀於當念，則生滅不成。因力在、則生命常在，因力盡、則命根即斷，緣起常斷宛然唯假名，而自性不成。“若有自性者，非無故應常，若先有現無，是則應成斷。”（第十五、觀有無品偈。原文：“若法定有性，非無則是常，先有而今無，是則爲斷滅”。般若燈論此偈第一句是“若法有自性”。）蓋無自成之自性，則無“非新有”之常在。不常則不斷，何實有可壞而使無？即自性而觀於一生，則常（變）、斷不成。前藴滅而後藴生，自作自受則一，前滅後生則異，緣起唯名而一異成。自性有、則“若天人各異，則不應相續”（第二十七、觀邪見品偈，原文：“若天異人者，是則無相續”），“若天即是人，則墮於常邊。”（同上）無“不待他”之獨存，故不一；不一即不異，無獨存之一，更何有敵對之别異耶？即自性而觀於三世，則（同）一、異不成。

生死無所來而來入三界，涅槃無所至而去至寂滅。生死之來如幻化，涅槃之去如幻化，所謂“一切法如幻如化，涅槃亦如幻如化；若有一法過涅槃者，亦復如幻如化。”假名如幻則成，自性有則“已去無有去，未去亦無去，離已去、未去，去時亦無去。”（第二、觀去來品偈）無去則無來。即自性而觀於始終，則來去不成。

戲論無邊，正觀緣起之八不，則自性空而分别滅，分别滅而戲論息矣！

此八不之緣起中道，爲三乘解脱所共由，而菩薩則不共。何者？於唯名之緣起流中，一切有情莫能正覺，味無性假名而執以爲自性之真實，曰無明。無明者，蒙昧之認識也。於五藴和合之有情，妄執爲實，曰我見；於五藴執實，曰法見。所緣之我法不同，而執爲自性之真實則一。此常識中樸素之“自成”“不變”“獨存”感，即十二緣起支之無明，迷妄之本，生死之根，一切有情所同然者也。基此根本之無明，經
學者之分别，生衆多枝末之戲論：於我見，計小我之靈魂，大我之天帝；於法見，許一一法之實色（物）、實心，或一切法之唯色唯心。即此無明之妄見（觸），觸境生情而離合悲歡失其正（受）；妄情所繫，生貪、瞋、邪見而發爲縱我役物之行（愛取）；意導行而事業成（有）；隨善惡業而苦果生也。

解脱之道，在反其道而行之。“業惑從分别，分别從戲論，戲論因空滅”。以空滅之者，破分别執而達於自性之本空；我無自性曰我空，法無自性曰法空，假名不同而性空則一。聲聞直自我空入，我性空而法見不生。菩薩徧達一切法空，而反歸於我空之門。達我法空，則戲論息而生死永滅。

龍樹菩薩有見於緣起之空有無碍不落兩邊，尤有見於性空爲中道之門，乃擧緣起之八不以標宗，而以“瞿曇大聖主，憐憫説是法，悉斷一切見，是故稽首禮”（本論之最後一偈）結之。

——以上録“印度之佛教”第十二章第三節性空唯名論述要中釋八不義。

### 觀去來品第二 二十五偈

### 觀六情品第三 八偈

### 觀五陰品第四 九偈

### 觀六種品第五 八偈

### 觀染染者品第六 十偈

### 觀三相品第七 三十五偈

### 觀作作者品第八 十二偈

### 觀本住品第九 十二偈

### 觀然可然品第十 十六偈

### 觀本際品第十一 八偈

論釋“大聖”云：聖人有三種：一者、外道五神通，二者、阿羅漢，辟支佛，三者、得神通大菩薩。

佛於三種中最上，故言大聖。

釋“生死無始”云：佛所言説，無不是實。説生死無始。何以故？生死初後不可得，是故言無始。

### 觀苦品第十二 十偈

### 觀行品第十三 九偈

&nbsp;&nbsp;&nbsp;&nbsp;大聖説空法，&nbsp;&nbsp;&nbsp;&nbsp;爲離諸見故；

&nbsp;&nbsp;&nbsp;&nbsp;若復見有空，&nbsp;&nbsp;&nbsp;&nbsp;諸佛所不化。

### 觀合品第十四 八偈

### 觀有無品第十五 十一偈

### 觀縛解品第十六 十偈

### 觀業品第十七 三十三偈

&nbsp;&nbsp;&nbsp;&nbsp;雖空亦不斷 &nbsp;&nbsp;&nbsp;&nbsp;雖有亦不常

&nbsp;&nbsp;&nbsp;&nbsp;業果報不失 &nbsp;&nbsp;&nbsp;&nbsp;是名佛所説

### 觀法品第十八

問曰：若諸法盡畢竟空，無生無滅，是名諸法實相者，云何入？

答曰：滅我我所著故，得一切法空無我慧，名爲入。

&nbsp;&nbsp;&nbsp;&nbsp;諸佛或説我 &nbsp;&nbsp;&nbsp;&nbsp;或説於無我 &nbsp;&nbsp;&nbsp;&nbsp;諸法實相中 &nbsp;&nbsp;&nbsp;&nbsp;無我無非我

&nbsp;&nbsp;&nbsp;&nbsp;諸法實相者 &nbsp;&nbsp;&nbsp;&nbsp;心行言語斷 &nbsp;&nbsp;&nbsp;&nbsp;無生亦無滅 &nbsp;&nbsp;&nbsp;&nbsp;寂滅如涅槃

&nbsp;&nbsp;&nbsp;&nbsp;一切實非實 &nbsp;&nbsp;&nbsp;&nbsp;亦實亦非實 &nbsp;&nbsp;&nbsp;&nbsp;非實非非實 &nbsp;&nbsp;&nbsp;&nbsp;是名諸佛法

&nbsp;&nbsp;&nbsp;&nbsp;自知不隨他 &nbsp;&nbsp;&nbsp;&nbsp;寂滅無戲論 &nbsp;&nbsp;&nbsp;&nbsp;無異無分别 &nbsp;&nbsp;&nbsp;&nbsp;是則名實相

信有四種：一現事可信；二名比知可信，如見煙知有火；三名譬喻可信，如國無鍮石，喻之如金；四名賢聖所説可信，如説有地獄，有天，有鬱單越，無有見者，信聖人語故知。

因破我法有無我，我決定不可得，況有無我？若決定有無我，則是斷滅，生於貪著。如般若中説：菩薩有我亦非行，無我亦非行。

### 觀時品第十九 六偈

### 觀因果品第二十 二十四偈

### 觀成壞品第二十一 二十偈

### 觀如來品第二十二 十六偈

&nbsp;&nbsp;&nbsp;&nbsp;空則不可説 &nbsp;&nbsp;&nbsp;&nbsp;非空不可説

&nbsp;&nbsp;&nbsp;&nbsp;共不共叵説 &nbsp;&nbsp;&nbsp;&nbsp;但以假名説

戲論，名憶念取相，分别此彼，言佛滅不滅等。

### 觀顛倒品第二十三 二十四偈

### 觀四諦品第二十四 四十偈

龍樹菩薩之學綱，在二諦，在無俗諦得第一義，得第一義入涅槃。其言曰：

&nbsp;&nbsp;&nbsp;&nbsp;諸佛以二諦 &nbsp;&nbsp;&nbsp;&nbsp;爲衆生説法

&nbsp;&nbsp;&nbsp;&nbsp;若不依俗諦 &nbsp;&nbsp;&nbsp;&nbsp;不得第一義

&nbsp;&nbsp;&nbsp;&nbsp;不得第一義 &nbsp;&nbsp;&nbsp;&nbsp;則不得涅槃

所謂二諦者，即緣起之中觀也。阿含以“我説緣起”爲宗；般若經論以“觀十二因緣如虚空不可盡，爲菩薩不共中道妙觀。”緣起即一切法，爲“此有故彼有，此無故彼無”者。若假名相而辨説之，則緣起是“無自性”，自性無故空，是“唯名唯假”，唯假名則有。宛然有而畢竟空，畢竟空而宛然有，空有相成不相奪，即緣起之中道。故曰：

&nbsp;&nbsp;&nbsp;&nbsp;因緣所生法 &nbsp;&nbsp;&nbsp;&nbsp;我説即是空

&nbsp;&nbsp;&nbsp;&nbsp;亦爲是假名 &nbsp;&nbsp;&nbsp;&nbsp;亦是中道義

緣起者，不離因緣而有，而非自成。“不從生”之自成，曰自性。即自性而論之，自成者必爲“非新有”之常在，“不待他”之獨存。自成（實），常在（常），獨存（一） ，以理智而觀於緣起之存在，了無毫釐許可得。以：

&nbsp;&nbsp;&nbsp;&nbsp;未曾有一法 &nbsp;&nbsp;&nbsp;&nbsp;不從因緣生

&nbsp;&nbsp;&nbsp;&nbsp;是故一切法 &nbsp;&nbsp;&nbsp;&nbsp;無不是空者

緣起法無此“自性”之爲空，非説因緣假有亦無也。

常人之於世間，莫不多少有見於“從生”“新作”“待他”；然自常識之所見，科哲以至神教之想像，又無不以世間之本質，爲真實自成者，或常在獨存者，聞佛説真實自性空，則瞿然而驚，誤以爲一切都無也。本此見以相責，故曰“若一切皆空，應無生無滅”（四諦品偈最初二句）等。知真實之自成，論理即不得不爲常在與獨存；自成、常在、獨存，則世間因果生滅等，不復可能！龍樹菩薩，因之轉以相責曰：“若不許空者，彼一切不成”。反之，唯其無真實之自性，乃依因待緣而得成；如幻如化，唯名唯假，無毫釐許自性，而因果染浄無不成。“以有空義故，一切法得成”，此即緣起中道觀之特色，非世學者所能解。緣起法，性空假名不相碍，而常人以無智所蒙，見聞覺知之所及，輒計以爲真實自性有。此常識之真實，曰俗諦。一切法非無，而真實自性實不有。非有而執以爲實有，藉緣起之正見以徹破之，觀一切法自性空。此理智之真實，曰第一義諦。釋尊以常識之真實，顯理智之性空，引凡入聖，安立二諦之本也。有情情滯於實有，佛教乃盛談乎性空。解性空，則見性空之假名，圓見緣起之中道，豈執空而撥有哉！（四諦品至此，全録性空唯名論述要。）

### 觀涅槃品第二十五 二十四偈

> 從因緣品來，分别推求諸法，有亦無，無亦無，有無亦無，非有非無亦無，是名諸法實相；亦名如、法性、實際、涅槃；是故如來無時無處爲人説涅槃定相；是故説：諸有所得皆息，戲論皆滅。（論文）

### 觀十二因緣品第二十六 九偈

### 觀邪見品第二十七 三十一偈

印順論師云：行菩薩道者，始自發心，終訖成佛，略爲二道、五菩提。五菩提者：

有情於生死中，從佛聞，弟子聞，經典聞，引生性空見、大悲心，確立圓成佛果之大願，曰發心菩提。

初發心者，或自信入，或自悲入，或自慧入，結歸於三心圓具之大菩提願。依斯大願，動悲心而行六度、四攝行，集福智資糧，折伏粗煩惱垢，曰伏心菩提。

以悲心悲事而大願彌固，空解轉深。空得悲而不捨有情，悲以空而不著戲論，方便成就，斷煩惱，達一切畢竟空，入無生法忍，曰明心菩提。
此三者，初發願心，中成悲事，後證空寂，曰般若道。從凡入聖，以空慧爲本也。（此下是聖人所行。）

即此明心菩提，正見法性即見佛，是真發菩提心者（前發菩提心是世俗發心）。得無生忍已，以大悲願力爲因，煩惱習爲緣，得法性生身，以無所得爲方便，隨機應物，行六度四攝之行。菩薩自利（脱生死）已具，此心此志，唯成熟有情與嚴浄國土，無復他事。自生死中出，薄餘習，到一切智中住，曰出到菩提。

因圓果滿，斷餘習而成佛，曰究竟菩提。

此三者，初發心，次悲行，終圓證，曰方便道。從自脱以脱他，以即空之巧慧爲本也。

於此二道五菩提而行菩薩道者，根性有利鈍之異，此以創（注意）發大心而分别之。

或有信戒無基，福慧微劣而創發菩提心者，自空慧入，則厭離心切，墮聲聞中；自悲心入，則敗壞菩薩，成仁民愛物之行，墮凡夫中；自信門入，則神佛雜濫，墮外道中。如乘羊而爲萬里之行，鮮有不退失者。其有無量百千萬億中，若一若二住不退失者，初觀無常等十五事而後入空，鈍根也。

或有曾集福智，善修信戒，心未純浄（卑怯自私，戀世之情猶深）而創發大心者，願以正其志，悲以植其福，智以滌其滯，不急不緩，成中道之行。直自性空門入，歷二僧祇劫而後得無生法忍（此中又有三品，此下品也）。此如乘馬而行，久久而後生，中根也。

或有無量生中積集無量福智，從不見佛聞法，而究窮事理類大慧，仁愛及物近大悲，求達至善若大願；今生利根，悲熟，得善知識，創發菩提心，即直悟無生而趣佛道。於中復有三品：或入無生忍，或得忍而即成嚴土熟情之行，或得忍而直入究竟菩提。如乘神通（日月通、聲聞通、佛通）而行，瞬息即至，利根也。

論曰：“無常爲空初門”；“空爲無生初門”；“無生助佛道門”；隨根性之利鈍而初入觀門之不同如此。夫上根，百千萬億不得一，生而知之，不可以力求。其有不甘墮外道、凡夫、聲聞中者，則中根猶可勉學而行之！行之道，從性空見，悲濟行，菩提願之相資不偏中求。（以上録性空唯名論述要）（印公著有“中觀論頌講記”及“中觀今論”，見妙雲集。宜參閲。）

中論在中文所傳者，本頌爲龍樹菩薩造，散文是梵志青目釋。羅什謂其所釋能得龍樹本意，不過文句稍有缺漏，羅什譯時予以添補。中論青目釋，素爲我國講習中論共同引用之通依本，尤爲三論宗立宗之根本依。

據羅什三藏所傳，其時印度之中論釋，有數十種之多；不但佛教學者，即一般普通之學問家，都要研究。大藏中，譯成中文之中論釋，除以上所明青目釋之外，尚有三種：

### （一） 順中論義入大般若波羅密經初品法門（簡稱順中論）

二卷，一三七二七字。大藏第三十册（三九—五○）。元魏· 婆羅門瞿曇般若流支譯。

此論題龍勝菩薩造，嘉祥大師謂：即是龍樹。無著菩薩釋，但不别釋頌文，只取中論義，順義發揮，而入般若法門耳。

### （二） 大乘中觀釋論

九卷，十三品，二萬五千餘字。大藏第三十册（一三六—一五八）。安慧菩薩造。宋· 沙門惟浄等譯。

釋中論偈，僅至十三品而止。

安慧比清辨早，乃唯識師中較與中觀論相近者。然亦猶如護法菩薩之釋聖天廣百論，或不爲中觀論師所重，但足以代表中論之一派思想。

### （三） 般若燈論釋

十五卷，二十七品，十萬四千餘字。大藏第三十册（五一—一三五）。龍樹菩薩造偈，分别明菩薩釋論。唐· 中印度三藏波羅頗密多羅譯。

分别明菩薩，解釋中論五百偈。由此可知：中論亦名般若燈論。太虚大師云：考分别明，即奘譯清辨；分别即辨，明即清也。此爲印度後期與唯識師互相辨難之中觀論師，亦是中觀中重要之一派。

波羅頗密多羅，此云作明知識。以唐武德九年，高平王出使入番，相見之後，王即奏聞，下勅徵入，乃與高平王同來謁帝。於貞觀元年（六二七）十一月二十日達京，勅住興善寺。譯經論三部，共三十八卷。貞觀四年六月，於勝光寺譯此論，至六年十月十七日畢。貞觀七年四月六日，寂於勝光。春秋六十九。（開元録八）

此本，以譯文不甚明晰，少有講授研習者。

此土古德之註疏，現僅存嘉祥大師之中論疏而已。

### ①【 中論疏】 

十卷（或分作二十卷），二十萬餘字。大藏第西十二册（一—一六九），卍續藏第七十三册（一八九—三六八）。隋· 沙門吉藏撰。

此爲註釋青目釋、羅什三藏譯出之中論也。沙門僧叡爲之作序。疏中，先釋序文。

中論二十七品，疏出二種義：㈠ 爲隨根，㈡ 爲隨義。依隨根門而言：則二十七品之一一、莫非隨於衆生之機根，而皆爲入道之法門者，故無辨其連關而次第生起之必要。若就隨義門言：則二十七品，自有其連關而次第生起之意義：初二十五品，破大乘之迷失而明大乘之觀行；次之二品，破小乘之迷執而辨小乘之觀行；最後邪見品之末段，重明大乘之觀行，推功而歸於佛。

初二十五品明大乘之觀行中：自初品訖成壞品之二十一品，破世間之人法而示其觀行；觀如來品以下之四品，破出世之人法而示其觀行。如此、最初破世出世二種之人法而示大乘之觀行者，蓋爲直往之機也。次明小乘之觀行，乃爲囘小入大之機也。此中之十二因緣品，於生死顯其過患；邪見品，則明斷惑入道之法門焉。而最後推功歸佛者，以欲使人於上來所明之法門發生信仰故耳。

| 自因緣品第一至成壞品第二十一 | 破世間人法             | 示大乘觀行 | 約直往機     |
| ---------------------------- | ---------------------- | ---------- | ------------ |
| 自第二十二品至涅槃品第二十五 | 破出世人法             |            |              |
| 十二因緣品二十六             | 顯生死過患             | 示小乘觀行 | 約囘小入大機 |
| 邪見品第二十七               | 明斷惑入道             |            |              |
|                              | 重示大乘觀行，推功歸佛 |            |              |
|                              |                        |            |              |
|                              |                        |            |              |
|                              |                        |            |              |

——中觀論註疏竟。