# 三、 論集部

## 五七、 大乘起信論

一卷，一○七二七字。大藏第三十二册（五七五—五八三）。梁· 真諦三藏譯。

馬鳴菩薩造此論，起大乘信根。作五分説：

- 一、 因緣分，説八種義，明作論意，令衆生於大乘起信，歸於正見。
- 二、 立義分，㈠ 、法，㈡ 、義。法謂心也。義謂體相用三大也。
- 三、 解釋分：
  - ㈠ 顯示正義：依一心法，有心真如門、心生滅門。
  - ㈡ 對治邪執：一切邪執皆依我見；若離我見，邪執自無。
  - ㈢ 分别發趣道相，有三：
    - 一、信成就發心，直心、深心、大悲心也。
    - 二、解行發心。
    - 三、證發心。
- 四、 修行信心分，謂四信：信根本——真如、信佛、法、僧。五行：施、戒、忍、進、止觀。次明有勝方便，專意念佛，得生他方佛土。
- 五、 勸修利益分：若人依此論起修，決成無上道。

### 異譯一種

#### ⑴【 大乘起信論】 

二卷，一○七六五字。大藏第三十二册（五八三—五九一）。唐· 于闐國沙門實叉難陀譯。

㈠ 作因分：馬鳴菩薩明造論因緣有八種。

㈡ 立義分：法謂衆生心，義謂體相用三大。

㈢ 解釋分：一 顯示實義：依於一心，有真如、生滅二門。二 對治邪執，治人法二種我見。三分别修行正道相，三：⑴ 信成就發心，⑵ 解行發心，⑶ 證發心。

㈣ 修信分：四信，真如及三寶。五行，六度前四及止觀。又明求生浄土，得不退轉。

㈤ 利益分。

蕅益大師謂：此本比梁譯，文更通順。著裂網疏，以正膚謬。

### 註疏二十三種

#### ①【 起信論一心二門大意】 

一卷，三千多字。卍續藏第七十一册（二六三—二六四）。陳· 揚州沙門智愷作。

#### ②【 大乘起信論義疏】 

上卷。隋· 沙門曇延撰。卍續同上（二六四—二八○）。此疏原二卷，傳説下卷同海東疏，故不傳。

#### ③【 大乘起信論義疏】 

四卷。大藏第四十四册（一七五—二○一），卍續藏第七十一册（二八一—三○九）。隋· 浄影沙門慧遠選。

大乘起信論者，蓋乃宣顯至極深理之妙論也。摧邪之利刀，排淺之深淵，立正勝幢。是以，諸佛、法
身菩薩，皆以此法爲體；凡夫，二乘，此理爲性；故改凡成聖，莫不由之。……

#### ④【起信論疏（海東疏）】 

二卷。大藏第四十四册（二○二—二二五）。新羅沙門元曉撰。

#### ⑤【起信論别記】 

二卷。大藏同上（二二六—二四○）。海東沙門元曉撰。

#### ⑥【 大乘起信論疏記會本】 

六卷。卍續藏第七十一册（三一○—三五一）。新羅沙門元曉撰。將别記會入疏中，故稱會本。閲讀甚便。
釋論三門：標宗體，釋題名，依文顯義。

#### ⑦【 大乘起信論内義略探記】 

一卷。大藏第四十四册（四○九—四二二），卍續藏第七十一册（三五一—三六四）。新羅沙門太賢作。
釋論二門：述論大意，探論中義。

#### ⑧【 大乘起信論同異略集】 

二卷。卍續藏第七十一册（三六五—三八五）。唐· 青丘沙門見登集。

集起信、唯識二論同異，略分八門：

㈠ 建立真理同異門，㈡ 建立真智同異門，㈢ 建立八識同異門，㈣ 建立唯識同異門，㈤ 建立熏習同異
門，㈥ 建立三身同異門，㈦ 建立執障同異門，㈧ 建立位行同異門。

#### ⑨【 大乘起信論義記】 

五卷。大藏第四十四册（二四○—二八六）。卍續藏，論記會本，七卷。第七十一册（三八六—四三五）。唐· 沙門法藏撰。

释論十門：教起所因，諸藏所攝，顯教分齊，教所被機，能詮教體，所詮宗趣，釋論題目，造論時節，翻譯年代，隨文解釋。

#### ⑩【 大乘起信論别記】 

一卷。大藏第四十四册（二八七—二九五），卍續藏第七十一册（四三六—四四四）。唐· 沙門法藏撰。有三十五章。

> 會刊古本起信論義記緣起

> 大藏教典，卷帙浩繁；求其簡要精深者，莫如起信論，而解釋此論者，自隋唐以來，無慮數十家；雖各有所長，然比之賢首，則瞠乎其後矣。

> 藏内、賢首疏五卷，人皆病其割裂太碎，語意不貫，蓋圭峯科會之本也。蓮池重加修輯，刻於雲棲；憨山治爲疏略，刻於徑山；文義雖覺稍聯，總不能如原作之一氣呵成也。

> 近年求得古逸内典於日本，自六朝以迄元明，凡數百種；内有起信論義記，以十門開釋，始知圭峯删削頗多，致失原本規模。然經日本僧徒和會，仍不免割裂之病。求之數年，復獲别行古本，真藏公原文也。讐校再三，重加排定，務使論文記文自成段落，庶幾作者義味滋於行間；後之覽者，恍如親承指授也。

> 另有别記一卷，似作於義記之先；蓋别記所詳者，義記則略之。遂併刊以成完璧云。

> 日本南條文雄，與余友善，此記賴以得之；其嘉惠後學，豈淺鮮哉！

> 光緒戊戌（二十四年。一八九八），石埭楊文會，識於金陵刻經處。

此緣起，載在義記之前（卍續七一册三八六），可見卍續之義記是據金陵本。讀此緣起，不但知賢首義記以此爲善本；同時可知於清末時，仁山長者於日方請囘許多古疏之經過，故特録其全文。

#### 11【 起信論疏筆削記】 

一卷。大藏第四十四册（二九七—四○九）。宋· 長水子璿法師，釋賢首法藏大師義記。

#### 12【起信論疏記會閲】 

十一卷。卍續藏第七十二册（一○九—三一八）。清· 慈雲沙門續法，會賢首疏、宗密註、長水記，合爲一部，便於閲覽。

#### 13【起信論纂註】 

二卷，卍續藏第七十一册（四四五—四七五）。明· 沙門真界纂註。

昔密藏開公，始創刻藏道場於清涼妙德，余嘗駐錫其間，因與二三法侣，講斯論記，而開公亦預焉。每至隱奥乖隔處，公即爲諸學衆，設難問辯，委曲搜揚。講甫畢，公啓余曰：“斯論，文辭簡要，義理宏深，誠諸大乘經之關鍵也。但分文析義，科節太繁；加以疏記未合，恐披覽者難爲融會。子能去繁就簡，融合疏記，如楞嚴纂註而纂集之，豈不幸甚！”余遽對曰：此勝擧也……未幾，刻藏道場南遷雙徑，而余亦寄跡於兹。每禪誦之隙，即遊神斯典；研窮反復，頗得其端。由是、分章釋義，録實芟繁，融貫論文，會通疏記，三易寒暑，註藁始成。……萬曆已亥跋。

#### 14【起信論捷要】 

二卷。卍續藏第七十二册（一—三五）。明· 廬山沙門正遠註。僅就論文提挈綱領，庶使展卷便見指歸。（萬曆甲寅）

#### 15【起信論續疏】 

二卷。卍續藏第七十二册（三六—七六）。明· 沙門通潤述疏。

#### 16【起信論直解】 

二卷。卍續藏第七十二册（七八—一○八）。明· 匡山沙門德清，依法藏疏直解。

先就本疏，少删其繁，目爲“疏略”，刻於雙徑。後乃祖疏意，直注本文，貴在一貫，不假旁引枝蔓，便於初學。

#### 17【起信論裂網疏】 

六卷。大藏第四十四册（四二二—四六四），卍續藏第七十二册（三一九—三六四）。明· 靈峯蕅益沙門智旭述。

疏主認爲：起信、唯識，皆宗楞伽。而註疏家，不能以義定名，漫爾依名定義，致令二論乖同水火。今爲剖盡兩宗迷執，名之爲“裂網疏”云。——此解唐譯。

法喻爲名，一心真如爲體，觀察一切妄念無相爲宗，除疑去執，發起大乘浄信爲用，大乘方等爲教相。

#### 18【大乘起信論略釋】 

一九一八年，太虚大師在漢口編。全書第二十九册。

#### 19【大乘起信論别説】 

一九二○年，太虚大師在武昌龍華講經會講。全書第二十九册。

#### 20【大乘起信論講義】 

民國· 圓瑛法師講。見圓瑛大師法彙。

#### 21【大乘起信論演義】 

民國· 寶静法師講。通懷、顯明記。見全集下册。

#### 22【大乘起信論述記】 

民國· 慈舟大師述。妙燈、二埋記。見大師法彙。

#### 23【 大乘起信論妙心疏】 

民國· 守培法師著。南洋佛學書局版。

綱要分十：釋名題，敘來歷，究教體，辨行宗，判教相，顯被機，分位次，研修法，論斷惑，明證果。

——以上起信論註疏竟。

## 五八、 釋摩訶衍論

十卷，十萬餘字。大藏第三十二册（五九一—六六八）。龍樹菩薩造。姚秦· 筏提摩多譯。

太虚大師云：“釋摩訶衍論，乃係釋起信論者。雖爲日本東密所崇取，而内容龐雜，大抵斷爲僞書。並且所謂筏提摩多之譯師，有無其人，皆在可疑之列。”（法性空慧學概論）

註疏五種

### ①【釋摩訶衍論記】 

一卷。卍續藏第七十二册（三六六—三六七）。唐· 沙門聖法鈔。

### ②【釋摩訶衍論疏】 

六卷。卍續同上（三六八—四一四）。缺中卷本末。唐· 沙門法敏集。

### ③【釋摩訶衍論賛玄疏】 

五卷。卍續同上（四一五—五一三）。遼· 沙門法悟撰。

### ④【釋摩訶衍論記】 

六卷。卍續藏第七十三册（一—八○）。宋· 沙門普觀述。

### ⑤【釋摩訶衍論通玄鈔】 

四卷。卍續藏第七十三册（八一—一三五）。宋· 沙門志福撰。

## 五九、 大宗地玄文本論

二十卷，三萬餘字。大藏第三十二册（六六八—六九三）。馬鳴菩薩造。陳· 真諦三藏譯。

論分四十分：

### 【卷一】

皈依德處無邊大決擇分第一

皈依德處因緣大決擇分第二 此二是序分。

### 【卷二】

一種金剛道路大決擇分第三 明五種本位：

- 一者、無超次第漸轉位，謂：五十一位，如次無超轉；一中具一切，名爲漸轉位。
- 二者 、無餘究竟總持位：五十一位中，隨其先得入，攝一切一切，名無餘究竟。向則信心，信心則佛地，佛地則十地，究竟有何次？
- 三者、周徧圓滿廣大位：五十一種位，無前後一時，俱轉俱行故，名周徧圓滿。
- 四者、一切諸法俱非位：諸無量無邊，一切種種位，皆悉非建立，名俱非位地。
- 五者、一切諸法俱是位：一切種種法，無非金剛身；以一身義故，名爲俱是位。

金剛寶輪山王大決擇分第四

### 【卷三】

金剛山王道路大決擇分第五

獨一山王摩訶山王大決擇分第六

### 【卷四】

大海部藏道路大決擇分第七

深里出興地藏大龍王大決擇分第八

### 【卷五】

深里出興地藏大龍王道路大決擇分第九

大龍王重重廣海無盡大藏大決擇分第十

### 【卷六】

無盡無窮盡塵數量道路大決擇分第十一

不可思議不可稱量俱俱微塵本大山王大決擇分第十二

### 【卷七】

不可思議俱俱微塵一切山王道路大決擇分第十三

一切虚空一切微塵數量高王大決擇分第十四

### 【卷八】

獨地非亂一定一定道路大決擇分第十五

獨地獨天一種廣大無二山王大決擇分第十六

### 【卷九】

獨一無二山王自在道路大決擇分第十七

摩訶無二山王最勝高頂一地大決擇分第十八

### 【卷十】

陀尸梵迦諾道路大決擇分第十九

陀尸梵迦諾本王本地大決擇分第二十

### 【卷十一】

尸梵諾本王道路大決擇分第二十一

摩訶[玨/覞]尸梵諾母原主天王大決擇分第二十二

### 【卷十二】

一種功德純純無雜大圓滿地道路大決擇分第二十三

一種功德摩訶本地明白離惡品藏大決擇分第二十四

### 【卷十三】

摩訶本地具足品藏非患道路大決擇分第二十五

摩訶寶輪王廣大圓滿無上地地大決擇分第二十六

### 【卷十四】

繫縛地地品類不吉祥道路大決擇分第二十七

繫縛地地自然本王摩訶 品大決擇分第二十八

### 【卷十五】

自然本王廣大轉地無障無碍俱行道路大決擇分第二十九

最極廣大俱山王無盡海海大決擇分第三十

### 【卷十六】

出離繫縛地清白解脱道路大決擇分第三十一

解脱山王根本地地無碍自在大決擇分第三十二

### 【卷十七】

解脱山王道路大決擇分第三十三

廣大無盡解脱海海摩訶山王大決擇分第三十四

### 【卷十八】

摩訶空塵海藏王道路大決擇分第三十五

大不可思議重重不可稱量阿説本王大決擇分第三十六

——已上三十四分，正名玄文本論。

### 【卷十九】

校量功德讚歎信行現示利益大決擇分第三十七

校量過患訶責誹謗現示罪業大決擇分第三十八

### 【卷二十】

現示本因決定證成除疑生信大決擇分第三十九

勸持流通發大願海大決擇分第四十

——已上四分是流通。

### 註釋一種

#### ①【 大宗地玄文本論略註】 

四卷。四萬餘字。卍續藏第七十三册（一三五—一六六）。清· 仁山居士楊文會註。

（ [(王*昍)/(王*屾)]、丙英切。[囗@日]、方膺切。[玨/覞]、甘火切。）

仁山氏略註既成，歎曰：佛法之妙，有如是耶！夫佛法何以妙？心法之妙也；心法何以妙？自性本具也。自性雖具，非修莫顯。經中每云：“佛神力故，法如是故”。佛神力者，修德也。法如是者，性德也。“諸佛正徧知海，入一切衆生心想中”，是故衆生修因契果，皆佛加持之力也。此論爲佛法宗本，窮微極奥，故稱玄文。老子云：“玄之又玄，衆妙之門。”欲知玄妙法門，請觀此論。

## 六○、 入大乘論

二卷，一萬餘字。大藏第三十二册（三六—四九）。堅意菩薩造。北涼· 沙門道泰譯。

### 義品第一 

明大乘方爲具足三藏，得成大果。

### 譏論空品第二 

明十地成就福果、智果。及明佛生羅羅，是化、非實。

### 順修諸行品第三 

明佛法身在浄居受職成道，非閻浮提成佛。及明應禮初發心菩薩。

## 六一、 發菩提心經論

二卷，十二品，一萬二千餘字。大藏第三十二册（五○八—五一七）。天親菩薩造。姚秦· 三藏法師鳩摩羅什譯。
勸發品第一 發心品第二 願誓品第三 檀波羅密品第四 尸羅波羅密品第五 羼提波羅密品第六 毘梨耶波羅密品第七 禪那波羅密品第八 般若波羅密品第九 如實法門品第十 空無相品第十一 功德持品第十二

## 六二、 廣釋菩提心論

四卷，萬餘字。大藏第三十二册（五六三—五七二）。蓮華戒菩薩造。宋· 沙門施護譯。

## 六三、 大乘法界無差别論

一卷，二千餘字。大藏第三十一册（八九二—八九四）。唐· 于闐國沙門提雲般若譯。

明菩提心略説有十二種義，是此論體。所謂：果故，因故，自性故，異名故，無差别故，分位故，無染故，常恒故，相應故，不作義利故，作義利故，一性故。此中最初顯示菩提心果，令見勝利；次則説彼所起之因，然後安立此出生相，及顯異名而無差别，於一切位無有染著，常與浄法而共相應，不浄位中無諸功用，於清浄位能作利益，一性涅槃，應知。如是十二義，論中次第開闡。

### 異譯一種

#### ⑴【 大乘法界無差别論（一名如來藏論）】 

一卷，二千餘字。大藏第三十一册（八九四—八九六）。亦“提雲般若譯”。

卷末批云：此非提雲所譯，前本方是，賢首即釋前本。此本“必是開元之後，後代重譯，但未知何代何人所譯”耳。

### 註疏二種

#### ①【 大乘法界無差别論疏】 

一卷。大藏第四十四册（六一—七六），卍續藏第七十四册（一○四—一二二）。唐· 沙門法藏撰。

十門解釋：教起所因，明藏所攝，顯教分齊，教所被機，能詮教體，所詮宗趣，釋論題目，造論緣起，傳譯由致，隨文解釋。

#### ②【法界無差别論領要鈔】 

科一卷，鈔二卷。卍續藏第七十四册（一二三—一四八）。宋· 沙門普觀述。

## 六四、 佛性論

四卷，三萬餘字。大藏第三十一册（七八七—八一二）。天親菩薩造。陳· 真諦三藏譯。

【緣起分第一】 如來爲除五種過失，生五功德，故説一切衆生悉有佛性。

【破執分第二】 又分三品：

破小乘品第一 破外道品第二 破大乘見品第三

【顯體分第三】

三因品第一 三性品第二 如來藏品第三

【辨相分第四】

自體相品第一 明因品第二 顯果品第三 事能品第四 總攝品第五 分别品第六 階位品第七 徧滿品第八 無變異品第九 無差别品第十

## 六五、 究竟一乘寶性論

四卷，十一品，三萬餘字。大藏第三十一册（八一三—八四七）。元魏· 天竺三藏勒那摩提（寶意）譯。

先列本偈，後依偈釋。

教化品第一 佛寶品第二 法寶品第三 僧寶品第四 一切衆生有如來藏品第五 無量煩惱所纏品第五 爲何義説品第七 身轉清浄成菩提品第八 如來功德品第九 自然不休息佛業品第十 校量信功德品第十一

## 六六、 大乘寶要義論

十卷，三萬餘字。大藏第三十二册（四九—七四）。宋· 沙門法護等譯。

集諸經論菩薩發心修行功德。

## 六七、 大乘集菩薩學論

二十五卷，十八品，近十萬字。大藏第三十二册（七五—一四四）。法稱菩薩造。宋· 沙門法護等譯。

集布施學品第一 護持正法戒品第二 護法師品第三 空品第四 集離難戒學品第五 護身品第六 護受用品第七 清浄品第八 忍辱品第九 精進品第十 説阿蘭若品第十一 治心品第十二 禪定波羅密多附念處品第十三 自性清浄品第十四 正命受用品第十五 增長勝力品第十六 恭敬作禮品第十七 念三寶品第十八

## 六八、 集大乘相論

二卷，五千多字。大藏第三十二册（一四五—一四九）。覺吉祥智菩薩造。宋· 天竺沙門施護譯。

釋五蕴、十二處、十八界、十二緣生、十波羅密、十地、十八空、三十七菩提分、四聖諦、四静慮、四無量、四等至、八解脱、三摩鉢底先行、三解脱門、六神通、陀羅尼、十力、四無所畏、四無碍解、大慈大悲、十八不共法、四聲聞果。了知一切相，真如實際，無相法界。

## 六九、 集諸法寶最上義論

二卷，五千多字。大藏第三十二册（一五○—一五四）。善寂菩薩造。宋· 沙門施護譯。

初明諸法皆從緣生，不離於識，廣引經證。次釋菩提無所得義，謂刹那王所諸法即菩提相等；乃至菩提法中無所安立。若執無因，不集諸福，起染著心，感惡趣果。智者如實信解尊重恭敬，即得最上福聚。

## 七○、 大莊嚴論經

十五卷，十萬多字。大藏第四册（二五七—三四八）。馬鳴菩薩造。姚秦· 三藏法師鳩摩羅什譯。

廣集種種善惡因緣，令人返邪皈正。

## 七一、 菩薩本生鬘論

十六卷，八萬多字。大藏第三册（三三一—三八五）。聖勇菩薩等造。宋· 譯經院沙門慧絢、紹德等譯。

前四卷，聖勇護國尊者集：釋尊飼虎、救鴿、分衞、神化、不爲毒害、兎王、龍王、慈力王，八種緣起。又、商主入海獲安，老母畢竟得度，爲病比丘灌頂獲安，稱念三寶功德，造塔勝報，出家功德，六種緣。凡十四事。文並明暢。

後十二卷，是寂變勝天論菩薩施行莊嚴，尊者護國本生之義，共有三十四段。文無起止，殊難解釋。

## 七二、 手杖論

一卷，二千餘字。大藏第三十二册（五○五—五○七）。尊者釋迦稱造。唐· 義浄三藏譯。

破世異執——執有新生有情。

## 七三、 寶行王正論

一卷，五品，近萬字。大藏第三十二册（四九三—五○五）。陳· 真諦三藏譯。皆五言偈。

安樂解脱品第一 謂：十善名安樂，惑盡名解脱。

雜品第二 明十惡過患；廣訶女身不浄；歎佛三十二相。

菩提資糧品第三 明相好、六通等因。

正教王品第四

出家正行品第五 説出家者應捨粗惑，修七聖財。及説十地大意，並教發願方法。