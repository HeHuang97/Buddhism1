## 五五、 唯識三十論頌

一卷，一千餘字。大藏第三十一册（六○—六一）。世親菩薩造。唐· 玄奘三藏譯。

護法等菩薩，約此三十頌，造成唯識論。今略標所以。……

註釋四種

### ①【唯識三十論約意】 

一卷。卍續藏第八十三册（一二六—一三三）。明· 沙門明昱約意。

### ②【唯識三十論直解】 

一卷。卍續藏第八十三册（一三四—一三八）。明· 蕅益沙門智旭解。

### ③【唯識三十論講録】 

一九二一年，太虚大師講於杭州幽冀會館。如如記。

### ④【唯識三十論講要】 

一九三一年，太虚大師講於厦門湧蓮精舍。岫廬記。

右二種皆見太虚大師全書第十六册。

## 五六、 成唯識論

十卷，近八萬字。大藏第三十一册（一—五九）。護法等菩薩造。唐· 三藏法師玄奘譯。

護法等十大論師，各造論十卷，釋世親菩薩唯識三十頌，奘公糅爲十卷，乃瑜伽一宗之精要。

世親論師，提挈瑜伽師地論之綱領，造唯識三十頌，顯揚唯識中道之正理。後護法等十大論師，依六經十一論，廣釋三十頌文，成立世親之唯識義。所謂十大論師者：親勝、火辨、德慧、安慧、難陀、浄月、護法、勝友、最勝子、智月也。於中，以護法義爲正。

玄奘三藏，初别翻十大論師之釋論；嗣納窺基法師之請，以護法之釋論爲本，參糅他師之釋論於其中，是爲“成唯識論”。

名義：安教立理，名之曰成。唯謂簡别，遮無外境。識謂能了，詮有内心。識性識相，皆不離心；心所、心王，以識爲主。歸心泯相，總言唯識。三十本論，名爲唯識；藉此成彼，名成唯識。即三十頌但名唯識；長行論文廣成立三十頌故，名成唯識。

又、以教成教，以教成理，俱通。如義演云：以教成教者，即廣引聖教成三十頌唯識也。以教成理者，以聖教成唯識道理。亦可以理成理，即以比量道理成唯識道理云云。

内容：此論以一切法唯有識，即識有非空、境無非有爲宗。先破外道小乘，後明唯識真理。

就文大判，總有三分，依述記，有：相性位三段，初中後三段，境行果三段，三種分科。

初三段者：初二十四頌，明唯識相；次一頌，明唯識性；後五頌，明唯識位。

次三段者：初一頌半爲初分，次二十三頌半爲中分，後五頌爲後分。

後三段者：初二十五頌，明唯識境；次四頌，明唯識行；後一頌，明唯識果。

今依初三段，判本頌爲相性位三分，如表：

| 明唯識相 | 略辨唯識相 |          |          |            |
| -------- | ---------- | -------- | -------- | ---------- |
|          | 廣辨唯識相 | 明能變相 | 異熟能變 |            |
|          |            |          | 思量能變 |            |
|          |            |          | 了境能變 |            |
|          |            | 正辨唯識 |          |            |
|          |            | 通釋妨難 | 釋違理難 | 明心法生起 |
|          |            |          |          | 明有情相續 |
|          |            |          | 釋違教難 | 明三性     |
|          |            |          |          | 明三無性   |
| 明唯識性 |            |          |          |            |
| 明唯識位 | 資糧位     |          |          |            |
|          | 加行位     |          |          |            |
|          | 通達位     |          |          |            |
|          | 修習位     |          |          |            |
|          | 究竟位     |          |          |            |

唯識相：即依他起。凡夫、外道，不知唯識無境之妙旨，執心外有别實境，起我法執。故論主最初以種種方便，廣明唯識相狀，即依他起之諸法，令除二取。

唯識性：即圓成實。雖知此心虚妄顯現，而未了達真性，是故次明唯識實性即圓成實，顯真如常住一味。

唯識位：即十三住。明此性相真俗者，意在令有情斷妄染、成佛果。然、佛果功德，殊妙無邊，非少修行可能圓證，必經三大無數刼，修無量行，積無量善，歷資糧、加行等五位，方能至三身萬德之佛果，故次第三明唯識行位。

註疏二十種

窺基法師請奘公合糅護法等十師之釋論爲成唯識論後，依奘公之口授，作述記。同時有西明圓測講成唯識，嘗出私義；淄州慧沼，乃著了義燈以楷定之。濮陽智周，復製演秘以解釋述記。基師於唯識述記未盡之義，又著樞要。是爲唯識三箇疏。此外有基師之唯識料簡、唯識别抄等：智周之了義燈記；靈泰之疏鈔；如理之義演；道邑之義藴；太賢之學記等。

### ①【 成唯識論述記】 

二十卷。大藏第四十三册（二二九—六○六），卍續藏第七十七册（一—四三二）。唐· 窺基法師撰。

五門解釋：辨教時機，明論宗體，藏乘所攝，説教年主，判釋本文。

### ②【 成唯識論演秘】 

十四卷。大藏第四十三册（八一一—九七八），卍續藏第七十八册（二一七—三八一）。唐· 沙門智周撰。解釋述記。

### ③【 成唯識論演秘釋】 

原五卷，今僅存卷一。卍續藏第七十九册（四三○—四四九）。唐· 沙門如理撰。

釋演秘。

### ④【 成唯識論了義燈】 

十三卷，大藏第四十三册（六五九—八一○），卍續藏作十四卷，第七十八册（五九—二○四）。（文分七卷，又各分本末，故有十四卷。大藏第三卷不分本末，故作十三卷耳。）唐· 淄州沙門慧沼述。

四門分别：論起所因，明同異，明歸在，釋本文。

### ⑤【 成唯識論了義燈記】 

二卷，今僅存卷下。卍續藏第七十八册（二○五—二一六）。唐· 沙門智周撰。

釋了義燈。此下卷，釋論文卷三至卷八，了義燈卷三末至卷六末，後文亦佚。

### ⑥【成唯識論義藴】 

五卷。卍續藏第七十八册（三八三—四七九）。唐· 密州開元寺沙門道邑撰。

### ⑦【 成唯識論義演】 

二十六卷，缺六末下、十七、廿二。卍續藏第七十九册（一—四二九）。唐· 沙門如理集。

### ⑧【 成唯識論疏抄】 

十八卷，缺卷九本、十三末、十五、十七。卍續藏第八十册（一○一—四七四）。唐· 沙門靈泰撰。疏即述記。以上皆解釋基法師述記者。

### ⑨【註成唯識論】 

僅存卷十七之一卷而已。卍續藏第七十九册（四五○—四五五）。失作者名。

書中摘録述記要文，加以補釋，而不見澁滯之迹，若非禀承基法師衣鉢者，奚能致？然未知作者。而僅存此一卷，殊可惜也！

### ⑩【 成唯識論掌中樞要】 

四卷。大藏第四十三册（六○七—六五七），卍續藏第七十八册（一—五○）。唐· 窺基法師撰。

### 11【 成唯識論掌中樞要記】 

二卷，僅存上卷。卍續藏第七十八册（五○—五八）。唐· 沙門智周述。解釋樞要。

### 12【成唯識論料簡】 

二卷。卍續藏第七十六册（四六四—五○○）。唐· 窺基法師撰。

### 13【 成唯識論别抄】 

十卷，僅存卷一、五、九、十之四卷而已。卍續藏第七十七册（四三三—四六六）。唐· 窺基法師撰。

### 14【成唯識論學記】 

八卷。卍續藏第八十册（一—一○○）。唐· 新羅青丘沙門太賢集。

三門分别：顯宗出體門，題名分别門，解釋文義門。

### 15【成唯識論俗詮】 

十卷。卍續藏第八十一册（一—一五一）。明· 沙門明昱著。

### 16【成唯識論集解】 

十卷。卍續藏第八十一册（一五二—三二二）。明· 沙門通潤集解。

### 17【 成唯識論證義】 

十卷。卍續藏第八十一册（三二三—四八七），第八十二册（一—四四）。明· 王肯堂證義。

### 18【成唯識論自考】 

十卷。卍續藏第八十二册（四五—一九六）。明· 武林大惠録。

### 19【 成唯識論音響補遺】 

十卷。卍續藏第八十二册（三五五—五○六），第八十三册（一—一二五）。明· 沙門紹覺音義，新伊合響，智素補遺。

### 20【 成唯識論觀心法要】 

十卷。卍續藏第八十二册（一九七—三五四）。明· 蕅益沙門智旭述。

夫萬法唯識，雖驅烏亦能言之；逮深究其旨歸，則耆宿尚多貿貿。此無他，依文解義、有教無觀故也。然觀心之法，實不在於教外；試觀十卷論文，何處不明心外無法？即心之法，是所觀境；了法唯心，非即能觀智乎？能觀智起，則二執空而真性現。所以若境、若教、若理、若行、若果、皆名唯識；而五位五觀，一以貫之，紛而不雜，賾而不亂者也。

慨自古疏失傳，人師異解，文義尚訛，理觀奚賴？鈍者既望洋而退，利者復蔑裂而求；四分之旨未諳，一心之宗徒設；三性之理未究，二諦之致安歸？

賴有開蒙問答（唯識開蒙問答，元雲峰著），大鈔、宗鏡、援引可據；而溯流窮源，則瑜伽、顯揚、諸論，尤似黄河之有宿海。於是、紹覺法師爲之音義，一雨（通潤）法師爲之集解，宇泰居士（王肯堂）爲之證義，無不殫精竭思，極深研幾。然教道已明，觀道未顯，嗣有新伊法師爲之合響，力陳五觀，冠罩諸家。以其尚未刊行流布，故僅獲染指，不克飽餐。

適二三同志，擬從能變所變差别之途，以開性具性徧圓融之鑰，漫爾饒舌，兼命管城；不敢更衍繁文，祗圖直明心觀；隨講隨録，用質大方。

——據蕅益大師年譜：師於順治四年丁亥（一六四七）三月，述唯識心要，相宗八要直解等。時年四十九歲。

——以上唯識諸論竟。

以下是唯識法相宗諸著述：

## 一、八識規矩頌

唐· 玄奘三藏撰。七言頌。前五識、第六識、第七識、第八識、各三頌，共十二頌，三百三十六字。

註釋十一種

### 一【 八識規矩頌補註】 

二卷。大藏第四十五册（四六八—四七六），卍續藏第九十八册（二五七—二六六）。明· 魯菴法師普泰補註。

### 二【八識規矩頌補註證義】 

一卷。卍續同上（二六七—二八○）。明· 普泰補註，沙門明昱證義。

### 三【八識規矩頌略説】 

一卷。卍續同上（二八一—二八七）。明· 度門釋正海略説。

### 四【八識規矩頌解】 

一卷。卍續同上（二八八—二九一）。明· 沙門真可述。

### 五【八識規矩頌通説】 

一卷。卍續同上（二九二—二九六）。明· 憨山大師德清述。即性相通説下卷。

### 六【八識規矩頌纂釋】 

一卷。卍續藏第九十八册（二九七—三○六）。明· 匡山五乳沙門廣益纂釋。

### 七【八識規矩頌直解】 

一卷。卍續同上（三○七—三○九）。明· 蕅益沙門智旭解。

### 八【八識規矩頌淺説】 

一卷。卍續同上（三一○—三一二）。清· 沙門行舟説。

### 九【八識規矩頌註】 

一卷。卍續同上（三一二—三二○）。清· 沙門虚舟註。

### 一○ 【八識規矩頌論義】 

一卷。卍續同上（三二一—三二四）。清· 元峯法師性起釋，門人善漳等録。

### 一一 【八識規矩頌講録】 

一九三一年，太虚大師在華北居士林講。胡繼歐記。見太虚大師全書第十七册。
先開題，後釋頌。釋頌分二：一、順轉雜染分；二、逆轉清浄分。

## 二、相宗八要直解

明· 蕅益大師解。見蕅益大師全集第十五册。卍續散見各書（但缺六離合釋）。

八要：因明入正理論、百法明門論、唯識三十論、觀所緣緣論、觀所緣緣論釋、真唯識量、八識規矩、六離合釋法式。

## 三、大乘法苑義林章

七卷。大藏第四十五册（二四五—三七四），卍續藏，七卷各分本末，爲十四卷。第九十七册（三八六—五一三）。唐· 窺基法師撰。

總料簡章、五心章、唯識章、諸乘章、諸藏章、十二分教章、斷障章、二諦章、大種色章、五根章、表無表章、皈敬章、四食章、六十二見章、八解脱章、二執章、二十七賢聖章、三科章、極微章、勝定色章、十因章、五果章、法處色章、三寶章、破魔羅章、三慧章、三輪章、三身章、浄土章。

註釋四種

### 一【 大乘法苑義林章補闕】 

卷四、七、八，共三卷。卍續藏第九十八册（一—四一）。唐· 大雲寺沙門慧沼撰。

【卷四】 三科章、得非得章、空義章、十二支章、二種生死章、三求章。

【卷七】 界處義林、五藴義林、五境義林。

【卷八】 見道章、二量章、十業道章。

### 二【大乘法苑義林章決擇記】 

四卷。卍續藏第九十八册（四二—八六）。唐· 沙門智周撰。

序引：性相義門，至唐大備。及乎奘師之門，出大乘基，富瑜伽之寶林，開唯識之淵府；經無不講，疏無不成；遂權寄百本之名，今章其一。直通於三性幽關，妙發八識藴奥，蓋百法其炳焉。然、文簡略，義深邃，未易通曉。是以、濮陽製此記，粗提綱紀，廣擧要領；且假設賓主，起於問答，難通、通之，所以目此記也。……

### 三【 表無表章栖翫記】 

一卷。卍續藏第九十八册（八七—一一○）。宋· 沙門守千述。解釋法苑義林章中表無表章

### 四【 大乘法苑義林唯識章講録】 

一九二九年，太虚大師講於漢口佛教會。法舫記。見太虚大師全書第十七册。

先述意，後釋文。釋文分二：㈠ 十門總標，㈡ 隨標别釋，即爲十門：出體門、辨名門、離合會釋門、何識爲觀門、顯類差别門、修證位次門、觀法何性門、諸地依起門、斷諸障染門、歸攝二空門。此唯識章，爲綜合唯識義，故獨講説此一章也。

## 四、勸發菩提心集

三卷。大藏第四十五册（三七五—四○八），卍續藏第九十八册（一一一—一四六）。唐· 沙門慧沼撰。

#### 【卷上】

一明菩薩種性相門——出瑜伽三十五、二明發心因緣門、三顯勝負論門、四譬喻讚歎門、五勸發勝劣重廣門、六立誓發願門、七復説發心及哀愍門、八雜明修行及退不退門、九依觀普賢菩薩經懺悔受戒門。

#### 【卷中】

一讚受戒門、二顯過勸持戒門、三明護戒門、四受意門、五説受益門、六正受門、七受戒得益門、八受十善戒門、九讚忍護戒門、一○ 白衣五戒門、一一 供養門、一二 供養見利門、一三 障治門、一四 勝劣門、一五 善友門、一六 雜行門、一七 婦行門。

#### 【卷下】 

受菩薩三聚浄戒門、得捨門、自受菩薩戒門、八勝五想門、聽法門、説法門、攝生方便門、求法門、入法門、應護正法門、六度依莊嚴論十種分别門、七似饒益門——謂似母等、菩薩五悕望門、六決定應作門、六度瑜伽九種分别門、五相名波羅密門、七相施等清浄門、七非田不應施與門、四攝如度九種門、各九得果門、十業得短命報門、十業長壽報門、十業多病不病報門、十業醜好報門、十業生下上族門、禮塔十功德門、施蓋十功德門、施旛十功德門、施飲十功德門、施衣十功德門、施器及飲食得十功德門、施香十功德門、施燈十功德門、恭敬合掌十功德門。

## 五、能顯中邊慧日論

四卷。大藏第四十五册（四○八—四四八），卍續藏第九十八册（一四六—一八八）。唐· 沙門慧沼撰。

### 爰真破執章第一

破定時因一、破定時教二、破定權實三、破妄通經四、破定顯密五、破緣正佛性六。

### 引鑒除謬章第二

標彰五性謬一、種性不同謬二、本性住性謬三、 五性唯親謬四、真如爲種謬五、通經法爾謬六、漏生無漏謬七、誤教前後謬八、增壽非了謬九、説妄通經謬十、通釋外難謬十一。

### 依文顯正第三

明佛性不同一、有無差别二、明闡提類異三、聲聞有殊四、二死不等五、明佛三身常無常異六、雜決擇七。

## 六、大乘入道次第

一卷。大藏第四十五册（四四九—四六七），卍續藏第九十八册（一八九—二○七）。唐· 沙門智周撰。

夫欲趣求大菩提者，當知二事：一、 行位修斷，二、 所求菩提。

初復分二：一、列位次，二、明修斷。

位次復三：列名，釋名，出體。初又二：總，别。

總者：今依唯識、雜集等論，略開五位：資糧位，加行位，通達位，修習位，究竟位。前四是因，後一是果。

明修斷爲二：一、明所修之行，二、説所斷之障。

修行爲二：初、境，即三性三無性等多種差别，今略明三性之境。次、行，爲二：初明發心，後明修行。

發心又二：初、明發心，略以十門分别，明菩提心義：一明菩提心之體性，二彰所因，三顯行相，四辨所緣，五明勝利，六談德量，七挍勝劣，八辨其喻，九明退緣，十彰守護。次、明發願。

註釋一種

### 一【大乘入道次第開決】 

一卷。大藏第八十五册（一二○六—一二二二）。唐· 沙門曇曠撰。

釋入道次第。末段缺。

## 七、唯識開蒙問答

二卷。卍續藏第九十八册（二○八—二五六）。元· 沙門雲峰集。

以問答方式，明唯識義：一、 問答題目，二、 立三支量，……一四八、四相五衰，一四九、三教同異，共一百四十九問答。

## 八、法相唯識學概論

一九三二年，太虚大師講於厦大文哲學會。虞德元記。太虚大師全書第十七册。

法相唯識學之略釋、由起、成立、利益，共四章。

法相唯識學，太虚大師全書第十四至第十八之五册，資料頗多，教釋已編入經律論中，義繹不克一一。

又、因明概論，全書原在教釋，前文因明論中漏列，附此説明。