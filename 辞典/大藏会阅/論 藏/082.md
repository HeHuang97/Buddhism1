### 苦 諦 聚

#### 【色 論】 二十四品（三六—五九）。

五受陰（與五取藴同）是苦，四諦以苦爲首，五受陰以色陰爲首，故先論之。

##### 色相品第三十六 

四大及四大所因成法——四塵，與因四大所成法——五根，總名爲色。此色等相觸，故有聲。

##### 色名品第三十七 

釋四大等名，謂遍到名大，無色法無形無方故不名大，破立空大、識大。又明有對碍相、可惱壞相爲色，故聲屬於色。

##### 四大假名品第三十八 

地等四大，因色香等四塵而成，故假名有，非實有。

##### 四大實有品第三十九 

一切有部等立堅濕煖輕四大種，故實有。

##### 非彼證品第四十 

##### 明本宗品第四十一 

##### 無堅相品第四十二 

##### 有堅相品第四十三

##### 四大相品第四十四 

此五品與前二品，皆辨明四大之相者。大抵以四大爲因成假，而亦以在色等四塵中，觸得堅等爲地耳。

【卷四】

##### 根假名品第四十五 

以五根即四大成，不異四大；但根由業生，亦不但名四大爲根。此品中，並説：信不異心，無别與心相應之信。

##### 分别根品第四十六 

謂：四大以業力，或見或聞等差别識雖從業生，但法應待根起，意依總身，無色界但依次第滅意。

##### 根等大品第四十七 

破外道五根以五大生，謂眼火屬日等。

##### 根無知品第四十八 

到不到塵，根非知，但根爲門而識知；眼見等，隨俗之説。然根有五勝，識依根差别故，以眼等説識。破數論我大先根有，已知不待根。又、自無性故，皆無。此三品，皆論根者。

##### 根塵合離品第四十九 

##### 聞聲品第五十 

##### 聞香品第五十一 

##### 覺觸品第五十二

##### 意品第五十三 

此五品，根塵合論。不論嘗味，故唯五。主眼不到色；耳或到不到聲；鼻、舌、身皆到塵；意無去無到，皆在知境故知。反之，不在知境即不知，並主意只行於曾所知法中。

【卷五】

##### 根不定品第五十四 

此明五根非眼識等所緣，作用亦大小不定等。

##### 色入相品第五十五 

##### 聲相品第五十六 

##### 香相品第五十七 

##### 味相品第五十八

##### 觸相品第五十九 

此五品，明五塵相。此五品與前六品，多對破勝論之辨。

大乘經論略於談色法，而今世科學則專詳色法，此論與俱舍論亦頗論及之，亦佛學中之物理生理學也。

#### 【識 論】 十七品（六○—七六）。

##### 立無數品第六十 

##### 立有數品第六十一 

##### 非無數品第六十二 

##### 非有數品第六十三 

##### 明無數品第六十四 

##### 無相應品第六十五 

##### 有相應品第六十六

##### 非相應品第六十七 

此論譯心所有法名心數。此之八品，皆討論心意識有無相應之心數者。論主心意識體一名異，能緣名心，受想等皆能緣故，即心差别，無别心數相應；以一念中不容二了知故無心數；六識待次第緣故，不一時生，心數即心次第差别；前五識無想思等。

##### 多心品第六十八 

##### 一心品第六十九 

##### 非多心品第七十 

##### 非一心品第七十一

##### 明多心品第七十二 

此五品，立多心而破一心者，謂雖無心所，但六識以根塵緣異故非一，又次第緣異故、染浄苦樂異故，心多非一；破執心爲一，謂此乃多心相續，似常，似一，以假人等一體多用爲喻。

##### 識暫住品第七十三

##### 識無住品第七十四

##### 識俱生品第七十五

##### 識不俱生品第七十六 

此四品，論識之住生者，以識念念滅故，非暫住而無住，然多識以須待次第緣故，又待念故，識一一生，不俱生。特重次第緣。例外論一神一意，與大小乘論異。

【卷六】

#### 【想 論】 一品（七七）。

##### 想陰品第七十七 

取假名法相名想，想但顛倒；無常等想，乃慧假名想。假有五：過去假，未來假，名字假，相假，人假。破相即緣故非假，取假名相生煩惱，故須斷想。

#### 【受 論】 六品（七八—八三）。

##### 受相品第七十八 

損惱名苦，增益名樂，俱非名捨；三界皆苦，以微苦爲樂。

##### 行苦品第七十九 

廣明三受皆苦諦攝，但少離苦爲樂。

##### 壞苦品第八十 

明人天中雖有隨得所欲以爲樂者，但無常故觀壞時苦。

##### 辨三受品第八十一 

苦受以三時名三受，一切心行皆名受，無漏受亦苦；三受中起三煩惱，廣明不苦樂中起痴，明受垢浄及何受生厚煩惱等。

##### 問受品第八十二

##### 五受根品第八十三 

苦樂在身、至四禪，餘三在心、至有頂。然明受遍心行，又説無俱起相應心數，頗無以通他難也。

#### 【行 論】 十一品（八四—九四）。

##### 思品第八十四 

##### 觸品第八十五 

##### 念品第八十六 

##### 欲品第八十七 

##### 喜品第八十八 

##### 信品第八十九 

##### 勤品第九十 

##### 憶品第九十一 

##### 覺觀品第九十二

##### 餘心數品第九十三 

餘心數：放逸、不貪等。此十，皆心差别。然此論中，念指作意言，憶指念言，覺觀指尋伺言，僅譯名之異耳。喜爲五受之一，此又别列，論不精確；但無貪等謂即貪之無，是無法；信是必定從痴從智，二信通三性，與今真現實論合。

【卷七】

##### 不相應行品第九十四 

亦是得不得等。但既無相應行，則不相應行之名，亦不成也。

苦諦中只説五陰，不論三界六道之依正報相，殆因彼皆假名，今成實義，故不論及歟？則如新實在論者否認生物學矣。

### 集 諦 聚

#### 【業 論】 二十六品（九五—一二○）。

集謂業、煩惱，故先論業。

##### 業相品第九十五 

身口意所作各三性，業隨心力成，非直身語，從作生思集業名無作。

##### 無作品第九十六 

無作、屬不相應行，明非色心；善不善有，無記無，隨心强弱，有久暫。

##### 故不故品第九十七 

論業故意作不故意作，報有定有不定等。

##### 輕重罪品第九十八 

五逆、邪見等，重；餘輕。

##### 大小利業品第九十九 

能成佛名大利業；餘遞降而小；智福田爲勝，非斷。

##### 三業品第一百 

與他好事名善，廣辨善不善相。業不離心有，故山秃等非業，無記無報。

##### 邪行品第一百一

##### 正行品第一百二 

十惡十善相翻。正行中，明戒、定、無漏三律。

##### 繫業品第一百三 

三界業繫不同，即業説果，於此略明三界。無漏業、真智爲因，智力大故不繫。

【卷八】

##### 三報業品第一百四 

現報、生報、後報。無我心不集故，無漏業多不定。

##### 三受報業品第一百五 

此中辨憂喜受。

##### 三障品第一百六 

障解脱名障，罪福由自起三業，不由他業；離煩惱因，因可防，果不可防。

##### 四業品第一百七 

黑白四句，白白無漏業。

##### 五逆品第一百八 

次生受報名無間，唯人起，多逆多時受報，破僧障正法故罪重。

##### 五戒品第一百九 

隨受多少，皆得律儀。

##### 六業品第一百一十 

受六道報業。於此略談六道。

##### 七不善律儀品第一百一十一

##### 七善律儀品第一百一十二 

身三、語四、名七。作殺等，成不善律儀；善律儀有戒、禪、定三；此中辨不男及障出家等義。

##### 八戒齋品第一百一十三 

前五福，後三佛道，故涅槃。

##### 八種語品第一百一十四 

見聞覺知浄不浄各四也。

##### 九業品第一百一十五 

謂欲色各作、無作、俱非成六，身口作、意俱非；無色二，無身口之作故；又加無漏成九。

##### 十不善道品第一百一十六 

此中有皆共業生，劫盜何罪之辨。痴轉邪見成不善，餘痴無記。

——録論中兩則問答：

問曰：若出家人取婦，免邪婬否？

答曰：不免。所以者何？無此法故。出家法，常離婬欲。但罪輕於犯他人婦。

問曰：若人事倒，不見言見，云何非妄語耶？

答曰：一切罪福皆由心生，是人於不見事中而生見想，是故無罪。如於實衆生中無衆生想，非衆生中生衆生想，不得殺罪。

【卷九】

##### 十善業道品第一百一十七 

離惡名善業道。

##### 過患品第一百一十八 

明十不善業過患。

##### 三業輕重品第一百一十九 

破身口重，立意業爲重。

##### 明業因品第一百二十 

説業爲因，辨身苦果非自在天等生；欲脱苦，須滅業。

前苦諦，可作自然科學觀；此業論，可作社會科學觀；下煩惱論，則社會心理學也。於此亦得建立社會的唯心史觀，或唯煩惱史觀。

#### 【煩惱論】 二十品（一二一—一四○）。

##### 煩惱相品第一百二十一 

垢心行名煩惱，心能令生死續名垢。説十使，九十八使。

##### 貪相品第一百二十二

##### 貪因品第一百二十三

##### 貪過品第一百二十四

##### 斷貪品第一百二十五 

四品皆論貪者，欲界名欲貪，上二界名有貪，不浄觀能遮（伏），無常觀斷。

##### 瞋恚品第一百二十六 

自惱惱他，謂瞋恚。修慈悲喜捨斷；修忍力斷。

##### 無明品第一百二十七 

逐假名取執，名無明。無明非明無，是邪分别。

【卷十】

##### 憍慢品第一百二十八 

邪心自高，名憍慢。分九慢。

##### 疑品第一百二十九 

於實法中心不決定，謂疑。故斷疑乃可生信。

##### 身見品第一百三十 

身見，五陰中我心也。

##### 邊見品第一百三十一

##### 邪見品第一百三十二

##### 二取品第一百三十三 

二取，如常途所説。

##### 隨煩惱品第一百三十四 

睡、眠、掉、悔、無慚、無愧，放逸、誑、詐等。

##### 不善根品第一百三十五

##### 雜煩惱品第一百三十六 

三漏，四流，四縛，四取，四結，五蓋，五慳，五疑，五心縛等，關于煩惱之雜論也。此中又主諸使與心相應，破不相應。

##### 九結品第一百三十七 

愛等九結。此中别論二取及慳、嫉。

【卷十一】

##### 雜問品第一百三十八 

大煩惱地不信等，主皆十使攝；色界有瞋；貪瞋等，亦有屬於善者；異義頗多。

##### 斷過品第一百三十九 

以無量智漸盡諸煩惱，非八智、九智；無色定能緣色。

論云：若不斷煩惱，終無解脱因緣。所以者何？諸煩惱是身因緣，隨煩惱有身，隨身有苦。是故，欲求離苦者，應勤精進斷諸煩惱。

##### 明因品第一百四十 

以身從業生，業從煩惱生，故煩惱是因；此中破生無煩惱，如生時無齒難。

### 滅 諦 聚

#### 十四品（一四一—一五四）。

滅假名心、法心、空心、名滅：假名心、以多聞思惟滅，法心、入煖等位滅，空心、入滅盡定滅。

滅假名心，有十二品：

##### 立假名品第一百四十一 

於五陰説人等，於四塵説瓶等；廣明二諦，無所有心，在無智人成邪見，智人成第一義。

##### 假名相品第一百四十二 

瓶等假名中示相故，瓶等與色等，有一、異、不可説、無、四句。

##### 破一品第一百四十三

##### 破異品第一百四十四

##### 破不可説品第一百四十五 

此三品，破瓶與色等或一或異或不可説之三句者——破一、破素樸實在論，破異、破代表實在論，破不可説、破物如論等；近於現象論，主觀唯心論，新實在論。

##### 破無品第一百四十六 

##### 立無品第一百四十七 

##### 破聲品第一百四十八 

##### 破香味觸品第一百四十九 

##### 破意識品第一百五十 

##### 破因果品第一百五十一

##### 破世諦品第一百五十二 

此七品，皆破第四“無”句者——無謂一切無，破無、謂一切無則此無説亦無，何從立此無説？無説不能立故，則非無説善成立。立無以至破因果，乃立無者廣破有以立無也。論者於世諦品破之曰：“汝雖種種説無，一切無故，汝論亦無！空智易得、通三乘有，正分别諸法智難得、唯佛有；佛説有五陰等法可知，故瓶等於世諦有”：此依佛所説法破虚無論者，所討論皆哲學上重要問題，以此猶爲聞思慧觀境也。

【卷十二】

##### 滅法心品第一百五十三 

見五藴等法空名滅。此於煖等位方能照，乃修所成慧證境。非復哲學所可討論矣。

##### 滅盡品第一百五十四 

即滅空心。緣泥洹心名空心，入滅受想定、入無餘涅槃，乃將此空心亦滅；斯則智理俱亡，更無可云，誠所謂滅盡而已矣。

### 道 諦 聚

#### 【定 論】 三十四品（一五五—一八八）。

八正道曰道。一、 三昧及具，二、 智。先、三昧中、定論，十八品：

##### 定因品第一百五十五 

心住一處是三昧相，念三寶、聞法、持戒、爲定因，定爲如實智因；如實智謂空智。

##### 定相品第一百五十六 

善攝心名三昧，破别有心所，解脱因名定根。

##### 三三昧品第一百五十七 

一分修、共分修、聖正三；又空、無相、無願、三，此三一貫，破以十六行配三。

##### 四修定品第一百五十八 

明爲得現樂、知見、慧分别、漏盡、四事而修定。

##### 四無量定品第一百五十九 

悲、喜、捨、是慈差别，皆是利他慧性。

##### 五聖枝三昧品第一百六十 

三昧之果相也。

##### 六三昧品第一百六十一 

一相種種相，重複成六。並明九次第定，可逆超入。

##### 七三昧品第一百六十二 

七依聖得漏盡，凡名七想。

##### 八解脱品第一百六十三 

此八能次第解脱煩惱盡。此中電三昧，可通禪宗頓悟。

##### 八勝處品第一百六十四

##### 初禪品第一百六十五

【卷十三】

##### 二禪品第一百六十六 

##### 三禪品第一百六十七 

##### 四禪品第一百六十八 

##### 無邊空處品第一百六十九 

##### 三無色定品第一百七十 

初禪等六品，明四禪、四空定，明四空可緣色，又虚空即是色無。無想定不滅心，滅心出三界。

##### 滅盡定品第一百七十一 

説一切心皆名受，想受、慧受，故想受滅一切滅。

##### 十一切處品第一百七十二 

不壞前境，心力自在，信解性故是有漏。

十想論，八品：

##### 無常想品第一百七十三 

説六道壽量破常，破煩惱；但愚者亦有以無常增煩惱者，如秉燭夜遊及時行樂，然智者則破煩惱。

##### 苦想品第一百七十四 

觀三苦，厭離三界。

##### 無我想品第一百七十五 

辨無我不生煩惱。

【卷十四】

##### 食厭想品第一百七十六 

苦生由貪食，然非斷食，但令不貪。

##### 一切世間不可樂想品第一百七十七 

除貪著。

##### 不浄想品第一百七十八 

死蟲在身如塚，去男女欲。

##### 死想品第一百七十九 

五陰相續斷，名死。

##### 後三想品第一百八十 

謂斷想、滅想、離想也。四正勤斷離三界欲，入無餘滅。

定具論，八品，論十一種修定前方便，及其餘有關修定之事也。

##### 五定具品第一百八十一 

十一種中，先明浄持戒，得善知識，守護根門，飲食知量，減損睡眠之五也。

——節録論文：

> 道品樓觀，以戒爲柱；禪定心城，以戒爲郭；度生死河，以戒爲橋梁；入善人衆，以戒爲印；八真聖田，戒爲壃畔。如田無畔，水則不住；如是、若無浄戒，則定水不住。

> 一切諸佛，皆以法爲師。

> 善知識，猶如明燈；有目無燈，則不能見。如是、行者雖有福德利根因緣，無善知識，則無所益。

> 守護根門者，謂正憶念。行者不可閉目不視，但應一心正念現前；又名正慧。以此正慧，能破壞前緣故，能不取相；不取相故，不隨假名。若不守諸根，以取相故，諸煩惱生，流於五根，即破戒等善法；若能守根門，則戒等堅固。

##### 惡覺品第一百八十二 

論云：

> 親里覺者：由親里故，起諸憶念，欲令親里得安隱樂；若念衰惱，則生愁憂。若念與親里種種同事，名親里覺。行者不應憶念此覺，所以者何？本出家時，已捨親里；今依此覺，則非所宜。又、若出家人懷念親里，則唐捨家屬，空無所成。又、行者當念：一切衆生生死流轉，無非親里，何故偏著？

##### 善覺品第一百八十三 

先出惡覺，破之成善也。謂：少欲、知足、遠離、精進、正憶、定心、智慧，無戲論等八大人覺。

##### 後五定具品第一百八十四 

善信、解、行者分，解脱處，無障碍，不著，爲第七至第十一定具。論云：

> “有論師言：以六因緣故名具足，所謂：數、隨、止、觀、轉緣、清浄。……”

##### 出入息品第一百八十五 

謂觀出入息等十六行。

##### 定難品第一百八十六 

粗喜怖畏等，定中障難之事甚多，行者當覺破之也。論云：

> 取要言之：乃至衣服、飲食等法，減損善根，增長不善，皆名定難。應當覺知，勤求捨離。

【卷十五】

##### 止觀品第一百八十七 

修生善法，此二皆攝。

##### 修定品第一百八十八 

問：念念滅法，云何可修？答：以有集力故可修。修者、增長義，主漸修；頓由夙修。此中亦廣明熏習義。誠能具定具，離定難，則修定可成矣。

——節録論文：

> 一分從師受，一分因友得，一分自思惟，一分待時熟。若人雖復終日讀誦，不能明了如時熟者，如以多華一時熏麻，不如少華漸漸久熏。

> 又、非但發心能有所成，如經中説：若於善法不勤修習，而但願欲不受諸法，於諸漏中心得解脱，是人所念終不從願，以不能勤修善法故。行者若能勤修善法，雖不發願，亦於諸漏心得解脱。以從因生果，不須願故。

——以上關於三昧諸論，皆宗教心理學也。

#### 【智 論】 十四品（一八九—二○二）。

##### 智相品第一百八十九 

空無我慧名智，唯智能斷惑；説慈、想斷皆假説；世間智、是想非智。

##### 見一諦品第一百九十 

立見滅諦證果，破見四諦説。

##### 一切緣品第一百九十一 

意説、一切智，知十二入名一切智；辨知一切法無我，僅從苦諦知無我，非知一切法。

【卷十六】

##### 聖行品第一百九十二 

空行、無我行，無我見清浄性體空。

##### 見智品第一百九十三 

辨正見、正智一體。

##### 三慧品第一百九十四 

欲、色、一切，無色但修。

##### 四無碍智品第一百九十五 

煖等四位智及法無碍智等四，欲、色、一切，無色但義。

##### 五智品第一百九十六 

法住、泥洹、無諍、願、邊際智，唯佛能具足。

##### 六通智品第一百九十七 

先説身通。

##### 忍智品第一百九十八 

智破假名名忍。

##### 九智品第一百九十九 

知九地之三性智。

##### 十智品第二百 

法智現，比智過去；學人八智，無學十智。

##### 四十四智品第二百一

##### 七十七智品第二百二 

結廣説有無量智。

道諦中智論，乃宗教哲學也，亦宗教心理批評學也。除佛教外，一切宗教無有經得起空無我慧批評者。故在佛教前，一切宗教皆失其爲宗教，唯佛教爲智者之宗教；而其餘一切，則皆爲暫化愚俗之方便而已。

——以上依太虚大師成實論大意編録成實論二百二品大意已竟。

以下全録成實論大意之結論：

此論，於大小乘常途教理中，頗多特殊之義。兹出其犖犖大者十端：

- 四大、因四塵成，非四大爲能造，色等爲所造，一也。
- 心數，皆心差别，無别心數與心相應，二也。
- 心起、待唯一次第緣故，待念（作意）故，無有二心得俱起者，三也。
- 無中陰，雖宗輪論説爲大衆部等通義，然其説亦僅見於此論，四也。
- 色界有瞋，五也。
- 上二界，定中有憂苦受，六也。
- 二禪以上亦有覺觀——尋伺，七也。
- 無世間智慧，無出世間想，八也。
- 不許十六行心見四諦，但見一滅諦得果，九也。
- 泥洹是無法，故無爲亦無法；與所謂“我及我所名爲無，有爲無爲名爲有”者，絶然不同，十也。

其餘異義尚多，此諸異義，皆深可尋味，而爲學者所當研究也。

此論不及俱舍嚴密，其前後自相牴牾之疏漏處，似亦有之。如：既主無心數，故無與心相應之心數矣，是則亦無所謂相應行（即行藴中之與心相應心數）與不相應行矣，乃仍説得不得等爲不相應行，此其用名之不當也。既説無相應心數矣，復説心待念起；又説一切心行皆是受；然則心起非必有念與受二心數俱起相應耶？雖受論中曾自擧問，而其解答未爲圓滿也。既説無相應心數矣，乃復争十使（貪等十隨眠）與心相應，非不相應；然則貪等十使，非已是相應心數耶？此則其義亦自相違也。又既説無中陰矣，而三報業品中，復説有中陰報業。煩惱相品中，既説煩惱名貪、恚、痴、疑、憍、慢及五見，此十差别有九十八使；而雜問品中，又説諸使隨地斷，不限九十八。五受陰中既説喜爲受，行中又别説喜。如是等義，皆不是與他論立異，而在自論中相矛盾者；不知古時講成實者，將何以圓其説耶？

唯此論亦有甚精卓處：其滅法心品説法空，語義俱透徹，不唯依此可具足觀生是空，而大乘人亦可觀此法空爲門，悟入真如。集諦中業論，與道諦中定具論，與定難、修定等論，皆可深資研習。四無量説慈、悲、喜、捨之修相，亦極可法。又説空無我慧爲智，唯智能斷煩惱，唯見一滅諦得聖道，皆有單刀直入之妙。其説滅諦曰：“滅假名心、法心、空心名滅”，直以滅心至盡爲滅，亦有刀刀見血之快。如所謂提起金剛王寶劍，佛來也斬，魔來也斬，其猛利亦何多讓哉！

——以上成實大意結論竟。