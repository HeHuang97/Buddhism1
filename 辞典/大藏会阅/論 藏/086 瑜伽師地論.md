# 二、 瑜伽部

## 二八、 瑜伽師地論

一百卷，八十萬餘字。大藏第三十册（二七九—八八一）。彌勒菩薩説。唐· 三藏法師玄奘譯。

遁倫記云：佛滅九百年時，有出家士，名阿僧佉（無著），應中印度阿瑜陀國（本生處在北印度犍馱羅國），其國王城西五百里，營立禪省，領數百人，授與禪法。無著位登初地，證法光定，得大神通，事大慈尊，請説此論等。慈氏菩薩隨無著機，恒於夜分，從知足天降於禪省，爲説五論之頌——瑜伽，分别瑜伽，大莊嚴，辨中邊，金剛般若。于時門人或見光明，不見相好，不聞教授；或見相好，不聞教法；或見聞者。

太虚大師云：在常人觀之，以爲彌勒從天降，甚屬怪異；其實、亦何希奇之有？蓋無著既位登地上，延其下降説法，自爲可能之事。如認此事終不可信，即謂此論爲無著之筆墨，亦未嘗不可也。

本論之特長有三：

一、 論中詮明一切世出世法，詳詳盡盡，絲毫不欠。

二、 論中所明，能被各類根機，若人天善法，若二乘解脱法，若大乘殊勝法，若佛智圓滿之究竟法，莫不組織成極有條理之論文而説明之。

三、 示諸修大乘者，不可躐等。若越階而登，則如今時中國禪宗之流弊，是其龜鑑。由此可知：修學大乘法者，不可不足踏實地、按步進行也。今此論對於由凡夫漸進至佛果之依次修行法門，有圓滿之説明，最爲具足全部大乘之思想與精神。故習佛法者，咸應奉之爲圭臬，以作超出生死海之指南也。（以上録瑜伽真實義品講要）

此論名瑜伽師地，梵語瑜伽，此云相應，有一致、和合、相稱等義，方便善巧，恰如其分也。一切乘所觀境、所修行、所得果等，皆名瑜伽。其境與行果，其行與果法，並有方便善巧相應義故，即以三乘境行果法，於引自果，或酬自因，並爲稱正理之方便故，名之曰瑜伽。三乘行者，由聞思等次第習行如是瑜伽，隨分滿足，展轉調化諸有情故，名瑜伽師。地者，境界，有所行、所依、所攝等義：瑜伽師之觀智，遊履此中，不出外故，有所行義；瑜伽師，依此處所，增長諸善法故，有所依義；瑜伽師之觀智，依此現行故，有所攝義；是瑜伽師所依、所行、所攝，故名瑜伽師地。問答抉擇諸法性相，故名爲論。（唯識宗大意）

奘公留印時，三遍獲聞此論於戒賢論師座下；囘國後，於貞觀二十一年五月十五日開譯，歷一年而成。

| 分目                                            | 地                                                           | 处                         | 品次                 | 卷次       |
| ----------------------------------------------- | ------------------------------------------------------------ | -------------------------- | -------------------- | ---------- |
| 一、 本地分， 有十七地，<br/>共五十卷（一—五○） | 一、 五識相應地                                              |                            |                      | 一         |
|                                                 | 二、意地                                                     |                            |                      | 一—三      |
|                                                 | 三、四、五、有尋有伺等三地                                   |                            |                      | 四—一○     |
|                                                 | 六、 三摩呬多地                                              |                            |                      | 一一—一三  |
|                                                 | 七、非三摩呬多地                                             |                            |                      | 一三       |
|                                                 | 八、九、有心無心二地                                         |                            |                      | 一三       |
|                                                 | 一○、聞所成地                                                |                            |                      | 一三—一五  |
|                                                 | 一一、思所成地                                               |                            |                      | 一六—一九  |
|                                                 | 一二、修所成地                                               |                            |                      | 二○        |
|                                                 | 一三、聲聞地 有四瑜伽處                                      | 初瑜伽處三地               | 1.種性地             | 二一       |
|                                                 |                                                              |                            | 2.趣入地             | 二一       |
|                                                 |                                                              |                            | 3.出離地             | 二二—二五  |
|                                                 |                                                              | 第二瑜伽处                 |                      | 二六—二九  |
|                                                 |                                                              | 第三瑜伽处                 |                      | 三○—三二   |
|                                                 |                                                              | 第四瑜伽处                 |                      | 三三、三四 |
|                                                 | 一四、獨覺地                                                 |                            |                      | 三四       |
|                                                 | 一五、菩薩地 有四瑜伽處<br>别譯有二種：<br>一、　菩薩地持經<br>二、　菩薩善戒經 | 初、持瑜伽處<br>有十八品   | 種性品第一           | 三五       |
|                                                 |                                                              |                            | 發心品第二           | 三五       |
|                                                 |                                                              |                            | 自他利品第三         | 三五、三六 |
|                                                 |                                                              |                            | 真實義品第四         | 三六       |
|                                                 |                                                              |                            | 威力品第五           | 三七       |
|                                                 |                                                              |                            | 成熟品第六           | 三七       |
|                                                 |                                                              |                            | 菩提品第七           | 三八       |
|                                                 |                                                              |                            | 力種性品第八         | 三八       |
|                                                 |                                                              |                            | 施品第九             | 三九       |
|                                                 |                                                              |                            | 戒品第十             | 四○—四二   |
|                                                 |                                                              |                            | 忍品第十一           | 四二       |
|                                                 |                                                              |                            | 精進品第十二         | 四二       |
|                                                 |                                                              |                            | 静慮品第十三         | 四三       |
|                                                 |                                                              |                            | 慧品第十四           | 四三       |
|                                                 |                                                              |                            | 攝事品第十五         | 四三       |
|                                                 |                                                              |                            | 供養親近無量品第十六 | 四四       |
|                                                 |                                                              |                            | 菩提分品第十七       | 四四—四六  |
|                                                 |                                                              |                            | 菩薩功德品第十八     | 四六       |
|                                                 |                                                              | 第二持隨法瑜伽處<br>有四品 | 菩薩相品第一         | 四七       |
|                                                 |                                                              |                            | 分品第二             |            |
|                                                 |                                                              |                            | 增上意樂品第三       |            |
|                                                 |                                                              |                            | 住品第四             | 四七、四八 |
|                                                 |                                                              | 第三瑜伽處<br>有五品       | 生品第一             | 四八       |
|                                                 |                                                              |                            | 攝受品第二           | 四八       |
|                                                 |                                                              |                            | 地品第三             | 四九       |
|                                                 |                                                              |                            | 行品第四             |            |
|                                                 |                                                              |                            | 建立品第五           | 四九、五○  |
|                                                 |                                                              | 第四持次第瑜伽處           | 發正等菩提心品       | 五○        |
|                                                 | 一六、有餘依地                                               |                            |                      | 五○        |
|                                                 | 一七、無餘依地                                               |                            |                      | 五○        |
| 二、攝抉擇分有<br/>三十卷（ 五一—八○）          | 五識相應地 意地<br>别譯一種：<br/>決定藏論                   |                            |                      | 五一—五七  |
|                                                 | 有尋有伺等三地<br>王法正理論，是從第<br/>六十一卷中録出别行。 |                            |                      | 五八—六一  |
|                                                 | 三摩呬多地                                                   |                            |                      | 六二、六三 |
|                                                 | 非三摩呬多地                                                 |                            |                      | 六三       |
|                                                 | 有心地                                                       |                            |                      |            |
|                                                 | 無心地                                                       |                            |                      |            |
|                                                 | 聞所成慧地                                                   |                            |                      | 六四       |
|                                                 | 思所成慧地                                                   |                            |                      | 六五、六六 |
|                                                 | 修所成慧地                                                   |                            |                      | 六七       |
|                                                 | 聲聞地                                                       |                            |                      | 六七—七一  |
|                                                 | 菩薩地                                                       |                            |                      | 七二—八○   |
|                                                 | 有餘依及無餘依二地                                           |                            |                      | 八○        |
| 三、攝釋分 有二卷                               |                                                              |                            |                      | 八一、八二 |
| 四、攝異門分 有二卷                             |                                                              |                            |                      | 八三、八四 |
| 五、攝事分有<br/>十六卷（八五—一○○）            | 契經事行擇攝第一                                             |                            |                      | 八五—八八  |
|                                                 | 契經事處擇攝第二                                             |                            |                      | 八九—九二  |
|                                                 | 契經事緣起食諦界擇攝第三                                     |                            |                      | 九三—九六  |
|                                                 | 契經事菩提分法擇攝第四                                       |                            |                      | 九七—九八  |
|                                                 | 調伏事總擇攝第五                                             |                            |                      | 九九、一○○ |
|                                                 | 本母事序辯攝第六                                             |                            |                      | 一○○       |

【本地分】 此分略廣分别十七地義，以三相攝十七地。十七地者：

- 一、 五識相應地：依五識身，建立此地。雖此地中分别多法，五識爲主，是故偏説。
- 二、 意地：六、七、八識，同依意根，略去“識身相應”三語，故但言意。
- 三、 有尋有伺地。
- 四、 無尋唯伺地。
- 五、 無尋無伺地：尋謂尋求，伺謂伺察。或思、或慧，於境推求，粗位名尋；即此二種，於境審察，細位名伺。依有無此二，建立三地。
- 六、 三摩呬多地：三摩呬多，此云等引，謂勝定地，離沉掉等，平等能引，或引平等，或是平等所引發，故名等引地。
- 七、 非三摩呬多地，翻上。
- 八、 有心地。九、無心地：略就五門建立：就地總説門，心亂不亂門，心生不生門，分位建立門，就真實義門。
- 十、 聞所成地：謂從聞所生解文義慧、及慧相應心心所等。
- 十一、 思所成地：謂從思所生解法相慧，及慧相應心心所等。
- 十二、 修所成地：謂從修所生解理事慧，及慧相應心心所等。
- 十三、 聲聞地。十四、獨覺地。十五、菩薩地：三乘種性發心修行得果一切，説爲三地。
- 十六、 有餘依地，謂有餘依涅槃。
- 十七、 無餘依地，謂無餘依涅槃。

三相者：境、行、果也。境攝九地，五識及意，是境體，一切皆以識爲體故。尋伺三地是境相，下上粗細異故。等引及非，有心無心，是境用，定散隱顯别故。行攝六地：聞思修三是通行，三乘皆修三慧行故。聲聞、緣覺、菩薩是别行，隨機修法成自乘故。又、初三是方便行，後三根本行。又、初三所學行，後三所成行。果攝二地，即有餘依，無餘依二通果。

此論曰“地論”者：取譬於所行、所依、所攝，有類於地；本地之地，亦同。此分詳談法相，五性齊被，無一法不攝。列表如下：

| 境   | 境體 | 1.五識相應地   | 就五識立論                                             |
| ---- | ---- | -------------- | ------------------------------------------------------ |
|      |      | 2.意地         | 就六七八識立論                                         |
|      | 境相 | 3.有尋有伺地   | 此三地，就或思、或慧、於境推求審察之粗細及有無此二立論 |
|      |      | 4.無尋唯伺地   |                                                        |
|      |      | 5.無尋無伺地   |                                                        |
|      | 境用 | 6.三摩呬多地   | 就定地立論                                             |
|      |      | 7.非三摩呬多地 | 翻上                                                   |
|      |      | 8.有心地       | 此二地，通定散立論                                     |
|      |      | 9.無心地       |                                                        |
| 行   | 通行 | 10.聞所成地    | 就因聞所生慧立論                                       |
|      |      | 11.思所成地    | 就因思所生慧立論                                       |
|      |      | 12.修所成地    | 就因修定所生慧立論                                     |
|      | 别行 | 13.聲聞地      | 此三地，如次就三乘種性，發心、修行、得果立論           |
|      |      | 14.獨覺地      |                                                        |
|      |      | 15.菩薩地      |                                                        |
| 果   | 通果 | 16.有餘依地    | 就有餘依涅槃立論                                       |
|      |      | 17.無餘依地    | 就無餘依涅槃立論                                       |

【攝決擇分】 此分，略攝決擇十七地中深隱要義，即決擇本地分中不盡要義，發揮唯識道理。於境談八識，於行詳菩薩，於果講無住涅槃。又決擇二經：㈠ 深密，㈡ 寶積。斯二經者，唯識之開基也。

【攝釋分】 略攝解釋地中諸經解説儀則。

【攝異門分】 略攝地中諸經所有諸法名義差别。

【攝事分】 略攝地中三藏衆要事義。前四分，是彌勒今學；此一分，明古學。

此論總有五分，而今但名瑜伽師地者，就初分立名。又、一切法，皆是瑜伽師地；以瑜伽師用一切法爲所依所緣故；此中存略，且説十七。又、初分十七地，具攝一切文義略盡，後四分皆爲解釋十七地中諸要文義故，亦不離十七地。由是，此論以十七地爲宗要。

——以上依唯識宗大意録此論大意竟。以下録閲藏知津明地地要義：

### 本地分

云何瑜伽師地？謂十七地。嗢陀南曰：

五識相應意 有尋伺等三 三摩地俱非 有心無心地

聞思修所立 如是具三乘 有依及無依 是名十七地

#### 五識相應地第一

謂五識身自性、所依、所緣、助伴、作業。自性，謂了别五塵。所依，謂五浄色根，及前滅意、種子、阿賴耶識。所緣，謂五塵境。助伴，謂相應心所。作業，謂了别自境、自相、現在、一刹那。又、隨意識轉，隨善染轉，隨發業轉。又復能取愛非愛果。復次、要眼不壞，色現在前，能生作意，正復現起，所生眼識，方乃得生。餘四亦爾。應觀：所依如所乘，所緣如所爲事，助伴如同侣，業如自功能。又、所依如家，所緣如自受用，助伴如僕使，業如作用。

#### 意地第二

意自性，謂心意識。彼所依，謂等無間依，種子依。彼所緣，謂一切法如其所應。彼助伴，謂五十一心所有法。彼作業，謂望餘識身有勝作業。

有七種分别所緣：

- 一、 有相分别——善名言者所起分别。
- 二、 無相分别——不善名言者所有分别。
- 三、 任運分别——隨境勢力任運而轉。
- 四、 尋求分别。
- 五、 伺察分别。
- 六、 染汙分别——顧戀過去，希樂未來，執著現在。若欲恚害等，隨一煩惱，隨煩惱相應。
- 七、 不染汙分别——若善若無記，謂：出離分别，無恚分别，無害分别。或隨與一信等善法相應，或威儀路、工巧處、及諸變化，所有分别。

如是等類，名分别所緣。

有三種審慮所緣：㈠ 如理所引，㈡ 不如理所引，㈢ 非如理非不如理所引。若醉、若狂，若夢、若覺、若悶、若醒，若能發身語業，若能離欲，若離欲退，若斷善根，若續善根，若死、若生等。

種子、若煩惱品所攝，名爲粗重，亦名隨眠；若異熟所攝，及餘無記品所攝，唯名粗重，不名隨眠；若信等善法品所攝種子，不名粗重，亦非隨眠。

法差别分别，有六百六十。