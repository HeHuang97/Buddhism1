## 第一章 总说

### 第一节 小乘之宗要

佛乘宗要论曰：‘小乘的宗要，为超出世间的，则必先将一切世间之法打破。欲求打破，必先了知。了知矣，打破矣，而后可得解脱。’其主要之点在是，分三条说明之：

一、了生死为因　了有二义，曰了知了脱，谓由了知而求了脱也。如平盗然，必先知盗之所在，及其人数多寡，内容如何，如是种种，明晰无余，然后盗可得而平。谓了生死，亦复如是，即观察一切世法，而得真确之了知也。

二、离贪爱为根本　了生死为因者，从悟理言，离贪爱为本者。从修行言，人有生以至于死，凡有可以直接间接于生者，未得则贪，既得则爱，固无日不昏迷沉自沦于贪爱之中，而不能自拔。其或贪而不得，则嗔随之；爱而勿失，其痴转盛；是贪爱诚烦恼之源，生死之门也。小乘之法，既在断除烦恼生死，故以离贪爱为根本之用功处也。

三、灭尽为究竟　究竟者，作事至于圆满完成之谓。小乘之究竟，在于灭尽。谓灭、尽、离、妙，即灭烦恼、尽漏业、离诸苦、妙应真常也。所作已办，乃证果取涅槃矣。

### 第二节 就果位上明小乘之趋向

小乘之果位者，即小乘之趋向。而小乘之极果，即阿罗汉辟支佛是也。阿罗汉辟支佛之果位，可以四句简单表明之。

一、诸漏已尽　已灭尽诸有漏也。

二、梵行已立　已立诸梵行也。

三、所作已办　诸所应作，皆已成办也。

四、不受后有　更不受一切诸有也。

### 第三节 小乘之四分

兹叙小乘之法，以信、解、行、证四分说之。信解行证者，是佛道之一期。先信乐其法，次了解其法，次依其法而修行，终证得其果也。

又单就信解而言，闻佛之说法，初信之，次解之，则谓信解。又钝根信之，利根解之，是曰信解。又信者破邪见，解者破无明也。

又就信行而言，信行对法行之称，自依圣法而行曰法行，信他之教而行曰信行。即信行者钝根而成闻慧，法行者利根而成思慧也。