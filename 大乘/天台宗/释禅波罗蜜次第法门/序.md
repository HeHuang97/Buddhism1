## 禅波罗蜜序

禅波罗蜜者。辅行云。次第禅门目录云。大师于瓦官寺说也。大庄严寺。法慎私记。章安顶禅师。治定为十卷。开十大章。一大意。二释名。三明门。四诠次。五法心。六方便。七修证。八果报。九起教。十归趣。但至修证。余三略无。于修证中。又开四别。一世间禅。二亦世间亦出世间。三出世间。四非世间非出世间。四中唯至第三出世。复为二。一对治无漏。二缘理无漏。但至对治。又为九。谓九想。八念十想。背舍胜处。一切处。九次第定。奋迅。超越。然修证之相。岂可尽具。传曰。大师尝在高座云。若说次第禅门。年可一遍。若着章疏。可五十卷。今刊预示大科。庶学者不昧始末云。