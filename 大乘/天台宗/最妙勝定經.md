# 最妙勝定經

整理者 ⽅廣錩

## 〔題解〕

《最妙勝定經》，⼜名《最妙定勝經》、《妙勝定經》。印度佛教經典。著譯者不詳。⼀卷。

本經譯於南北朝時期，主要宣傳祇有修習禪定纔是最妙、最勝的佛法。批判祇重義解，忽視實際修習的風氣。認為祇有通過禪定纔能真正了達佛法深義。即使犯了四重五逆⼤罪，亦可由禪定⽽消除。本經在歷史上曾經發⽣較⼤影響，對天台宗影響尤⼤。天台宗先驅慧思因讀此經⽽勤修禪定。智青、湛然的著作中也屢有引⽤。但隋法經等撰《眾經⽬錄》稱此經「文理複雜，真偽未分」，歸入疑經類。《開元錄》亦在「疑惑再詳錄」中著錄此經，謂「與《最妙初教經》文勢相似，⼀真⼀偽，亦將不可」。並在「偽經錄」中⼜列入此經。從此該經被判為偽經，為歷代⼤藏經所不收，故早已亡佚。現在中國北京圖書館所藏敦煌文獻中發現兩號，⼀為北新330號，⾸尾俱全，原為⼤⾕探險隊所得，⽇本《續藏經》曾據以錄文收入，但錄文有誤。其後入藏北圖。⼀為北臨1757號，係近年新發現的殘片。此經有藏文本，並被收入北京版《⽢殊爾》。敦煌藏文文獻中亦有此經之藏文本（法國國家圖書館藏伯102號）。本經對研究南北朝時期佛教史及天台宗，具有較⼤的價值。

整理本的底、校本情況如下：

底本：北新330號

校本：甲本，北臨1757號。

## 〔錄文〕最妙勝定經

如是我聞：

⼀時佛住王舍城，與⼤比丘⼆萬⼈俱。菩薩⼤⼠五⼗⼈等、天龍八部、諸天⼈等。復有四天⼤王，復有四部⿁神，皆悉集會。

爾時世尊入光明三昧，寂然無聲。時諸⼤眾各懷疑惑。爾時文殊師利法王⼦菩薩即從座起，繞佛三匝，說偈贊嘆：

&nbsp;&nbsp;&nbsp;&nbsp;「善哉諸法王，&nbsp;&nbsp;&nbsp;&nbsp;寂然入靜室。

&nbsp;&nbsp;&nbsp;&nbsp;此諸⼤眾等，&nbsp;&nbsp;&nbsp;&nbsp;⼼皆懷疑惑。

&nbsp;&nbsp;&nbsp;&nbsp;善哉⽇⽉光，&nbsp;&nbsp;&nbsp;&nbsp;嘿然無所照。

&nbsp;&nbsp;&nbsp;&nbsp;善哉⾦寶聚，&nbsp;&nbsp;&nbsp;&nbsp;⽽不施貧乏。

&nbsp;&nbsp;&nbsp;&nbsp;善哉⼈中王，&nbsp;&nbsp;&nbsp;&nbsp;今可出禪定。

&nbsp;&nbsp;&nbsp;&nbsp;善哉⼤龍王，&nbsp;&nbsp;&nbsp;&nbsp;⽽不降⽢露。

&nbsp;&nbsp;&nbsp;&nbsp;善哉⼈中尊，&nbsp;&nbsp;&nbsp;&nbsp;宜速演說法。

&nbsp;&nbsp;&nbsp;&nbsp;善哉為眾⽣，&nbsp;&nbsp;&nbsp;&nbsp;演說⼀乘義。」

爾時世尊從禪定起，告諸⼤眾：「我今安樂，⼤有珍寶。若有貧乏，恣汝所⽤，莫⽣疑惑。所謂珍寶，無上智慧，恣汝所⽤。」

聞爾時，阿難從座⽽起，⽩佛⾔：「世尊，我今多聞，疾得無上菩提。如經中說，多聞智慧，利根之者，得道甚難，⽣於八難中。我今云何成無上道？」

佛告阿難：「多聞之⼈有⼆種⼼。云何為⼆？⼀者定⼼；⼆者亂⼼。⼼若在定，多聞無妨。⼼若亂者，雖復多聞，何所益也！若⼈善能定慧具⾜，最是疾得無上佛道。」

阿難⽩佛⾔：「世尊，云何處處經中贊嘆定慧為最第⼀？」

佛⾔：「阿難，定慧具⾜，亦如師⼦，獸中第⼀；亦如⽇光，能照⼀切；如須彌⼭，眾⼭中上。何以故？定慧具⾜，其⼒最勝。」

佛告阿難：「若復有⼈造作旃檀精舍，滿於三千⼤千世界；復有⼀⼈造七寶精舍，亦滿三千⼤千世界。功德云何，得等以不？」

阿難⾔：「七寶者勝。」

佛復告阿難⾔：「復有⼀⼈造黃⾦精舍，滿於三千⼤千世界；復有⼀⼈造紫磨黃⾦精舍，亦滿三千⼤千世界。如此⼆⼈，功德云何？」

阿難⾔：「紫磨黃⾦，功德甚多。」

佛⾔：「阿難，若復有⼈造旃檀像及香⽊像，滿於三千⼤千世界，供養禮拜；復有⼀⼈造紫磨黃⾦及七寶像，亦滿三千⼤千世界，供養禮拜。於此⼆⼈，功德云何？」

阿難⾔：「七寶紫磨黃⾦像者，功德甚多。」

佛⾔：「阿難，若復有⼈起⼤⼼施，持七寶庫藏並及妻⼦，持⽤布施；復有⼀⼈持頭、⽬、⾝體，並及難得七寶庫藏布施。此等⼆⼈，功德云何？」

阿難⾔：「七寶、⾝體、妻⼦者多。」

佛⾔：「復有⼀⼈，書寫⼗⼆部經，流通世間，使⼈讀誦，滿於三千⼤千世界；復有⼀⼈，執文如讀，於文通利，亦滿三千⼤千世界。於此⼆⼈，功德云何？」

阿難⾔：「執文者多。」

佛⾔：「復有⼀⼈，能誦⼗⼆部經，悉皆通利，不解深義，其經卷亦滿三千⼤千世界；復有⼀⼈，讀誦⼗⼆部經，悉皆通利，並復解深義，亦滿三千⼤千世界。於此⼆⼈，功德云何？」

阿難⾔：「讀誦解說，其功德甚多。」

佛告阿難⾔：「有⼀⼈解說⼗⼆部經，不⾏布施、持戒、忍辱、慈悲、喜捨；復有⼀⼈，解說⼗⼆部經，廣⾏布施、持戒、忍辱、慈悲、喜捨，於諸眾⽣，等⼼如⼦。⽽此⼆⼈，功德云何？」

阿難⾔：「其慈悲、喜捨、持戒、忍辱、布施眾⽣，功德甚多。」

佛⾔：「阿難，若有⼀⼈，解說⼗⼆部經，講說五違陀論，為⼈宣說，流通於世。復有⼀⼈，善能解說⼗⼆部經，⼗五違陀論，所謂⽣論、定論、五陰論、⼗⼆入論、⼗八⾨論、⼤空論、⽇⽉論、⽉愛論、莊嚴論、第⼀義論、空⾦剛⼼論、種諸論、性空三空⾨論，復能持戒、布施、忍辱、慈悲、喜捨，於諸破戒，等⼼無⼆。⼼⾏平等，亦如虛空，不⾒眾⽣⼀切過惡。等⼼眾⽣，如視⼀⼦。於怨憎中，平如虛空。不謗⽅等⼗⼆部經。如此⼆⼈，功德云何？」

阿難⾔：「不謗⽅等⼗⼆部經，其⼈功德，無量無邊，不可思議。」

佛⾔：「復有⼀⼈，如上所說，⼀切功德，皆悉能滿，亦滿三千⼤千世界，亦能讀誦⼗⼆部經，⼗五違陀論，持戒、忍辱、布施論，持戒、忍辱、布施、多聞，於諸⼈中，最為第⼀。演說萬法，皆悉空寂。令諸聽者，得五神通。雖有是益，不如⼀⼈⼀⽇⼀夜入定。何以故？多聞之⼈⼼⽣驕慢，猶如⼭海。驕慢多者，惡道受苦，經無量劫。若出地獄，⽣為⾶⿃。當知多聞何所益也。若有禪定，能除⽣死惡業重罪。多聞如草，禪定如火；多聞如鐵，禪定如⾦；多聞如毒草，禪定如藥樹；多聞如江河，禪定如⼤海。我若說之，禪定功德，不可窮盡。」

佛告阿難：「我⾃憶往昔作多聞⼠，共文殊諍利，諍有無⼆諦。文殊⾔有，我⾔無也。由是諍論⽽不能定⼆諦有無。死墮三惡道，服熱鐵丸。經無量劫，從地獄出。值迦葉佛為我解說有無⼆諦。迦葉佛⾔：『⼀切諸法，皆無定性。汝⾔有無，是義不然。何以故？⼀切萬法，皆悉空寂。此⼆諦者，亦有亦無。汝今解者，但解文義，不解深義。汝於此義，如盲如聾，云何解此甚深之義？』我聞是，即於林中⽽⾃思惟，入於禪定。經七⽇已，於四禪中三昧、三定、三智、三空、⼤空、第⼀義空。解此空已，⼀切萬法，悉亦是空寂。何以故？⼀切萬法本性空故。當知修禪最妙、最勝。若有⼈能⼀⽇⼀⽇乃⾄七⽇，念修禪定，於無量劫極重惡業漸漸輕微。復有五種重罪：⼀者，煞⽗、害⺟、煞真⼈羅漢、破塔壞寺、焚燒僧房；⼆者，犯四重、八重、五重、六重姓戒；三者，謗⽅等經；四者，說他⼈過，不⽣恭敬，常起驕慢。如向所說五種性罪，但修禪定，⾃然滅除。除禪定⼒，餘無滅者。七⽇之中，尚得如是無量功德，何況終⾝於閑居、⼭中、林樹下，端座思惟，觀除入捨。何以故？⼼如⽔流，恒不暫停；亦如獼猴，放⼀捉⼀。要由定⼼，令使不移。⼼若移者，於⼀切法⽣迷想亂。⼼若定者，能知世間⽣住滅想。⼀切萬法，悉皆空寂，無常變化，苦、空、無我。所有諸法，如電、如風、如⽔聚沫、如熱時炎、如呼聲響、如空中⿃跡。世間所有⼭林、江河、池源、⼤海，火劫起時，⼀切燒盡。除四禪及四空定，乃⾄萬法，皆悉空寂。當知禪⼒不可思議。⼼若有定，能⾒⼗⽅三千⼤千世界，⽇⽉、星辰、江河、⼤海、⼭川、林⾕，如⾒掌中阿摩勒果。亦如禪定現神變化，⾶到⼗⽅恒河世界。⼗⽅世界所有風、火、地、⽔、⽇⽉、星辰、⼭河、林⽊、天宮、龍宮，悉亦變化。當知禪⼒不可思議，於禪定中能動此三千⼤千⼗⽅世界。」

佛⾔：「阿難，⼤⽬揵連入禪定中，種種能為。能動⼤地，如轉火輪。當知多聞之⼈，不能如是。」

佛告阿難⾔：「汝今亦可動此⼤地。」

阿難⾔：「我無禪定，何能如是？」

佛⾔：「阿難，若修禪定，雖不即得四沙⾨果，猶勝多聞百千萬倍。」

爾時⽵林精舍有諸比丘，其數五百，皆學多聞。今聞世尊為阿難說⽬連神通禪定第⼀，⾄佛所，頭⾯禮⾜，⽽⽩佛⾔：「世尊，我等比丘，習學多聞，今已通達⼗⼆部經，⼗六⼤國敬我如佛。云何世尊說⾔『多聞永不能得無上菩提』？」五百比丘同時發聲：「我捨多聞，⽽習禪定。」

佛⾔：「諸比丘，莫作是語：『我捨多聞，如入禪定。』我⾒汝智，亦如蚊翅，慾障⽇⽉。汝如盲者，欲蹬須彌⼭。如無船舫，欲度⼤海。如折翼⿃，欲⾶虛空。汝亦如是。」

時諸比丘，⼼⽣惶怖，如欲死⼈。

佛⾔：「比丘，汝莫惶怖，應定其⼼。」

諸比丘⾔：「我無禪定，何由得？」

佛⾔：「我有妙藥，令汝得定。」

諸比丘⾔：「唯願說之，我當修⾏。」

佛⾔：「良藥者，所謂觀除入捨。」

諸比丘⾔：「觀除入捨，我今不解。唯願世尊為我說之，我當受持。」

佛⾔：「初⼼為觀，第⼆⼼起為除，第三⼼起為入，第四⼼起名捨。復次云何？初禪為觀，⼆禪為除，三禪為入，四禪為捨。

復次云何？初禪名⾝念處，第⼆⼼念處，第三⼼法念處，第四受念處。

如是四法通⼀切法。所謂四正勤、四如意⾜、四諦、四空、四無想、四菩提。汝於初禪亦未明了，況於四禪及⼀切法。

諸比丘，種種⽅便，得入禪定。若作不淨觀時，⾒⾝四⼤，脾胃、骨節、⾎流，亦如[泳-永+敷]⽔。九孔流出不淨之物。屎尿臭穢，甚可厭患。於此定中，⾒種種物，若動、若住、若青、若黃、若⽩、若⿊，種種異變，令⼼散亂。⾒此事已，攝之令還。⽩骨流光，阿那波那，亦亦如是。若犯四重姓戒，尼破八重，優婆夷破五種戒，沙彌破
⼗戒，學戒尼破六重，盜佛物、法物、招提僧物、師⻑⽗⺟物、⼤眾僧物，及謗⽅等經，⾔無威德。如是之⼈，於禪定中⾒⾃⾝中氣如⿊風，⾎如猛火，骨如⼭⽯，脈如林⽊，五藏如蛇蚖。⾒⼿捉⼤火，逆風如⾛。頭戴⼤⼭，去如復倒。⼝出師⼦，眼出羅剎，⿐出蟒蛇，⽿出豺狼。⼤⼩便道，流⽔如海。若有⼗⽅⼀切諸佛，皆悉變⿊。若⾒此相，從禪定起，往⾄林中空閑之處，讀⽅等經，懺悔先罪。或以七⽇、⼆七、三七、四七、五七、六七、七七⽇，眾罪已除，便入禪定。罪若薄者，漸⾒⾝如琉璃⼭。若不破四種乃⾄五重性戒者，禪定中⾒⼗⽅佛同時說法。或說四諦、四正勤、四如意⾜、苦法、忍法、頂法、世第⼀法。或說七覺、四禪、八背捨、四空、三三昧、八勝處。禪定中⾒闇⾒明。從禪定起，⼼⽣悅樂。」

時諸比丘既還林中，修⾏禪定。逕七⽇中，皆得羅漢。來詣佛所，⽩佛⾔：「世尊，我蒙佛教，令脫⽣死，得無上果。」

佛⾔：「若得，今宜可現。」

時五百比丘現⼤神變，坐臥空中，或⾏，或住，作⼗八變。於時多聞比丘皆習禪定，亦如⽬連神通無⼆。

爾時阿難⽩佛⾔：「世尊，如是妙法，如來滅後幾時在此惡⼟流⾏？幾所眾⽣修⾏此法，得四沙⾨果？」

佛⾔：「阿難，吾卻後⼆⽉，於拘⼫城滅度之後，八⼗年中，流⾏此法。多有眾⽣塚間、樹下，思惟此法，觀除入捨。⼗億眾⽣，九億得四沙⾨果。三百年時，百億眾⽣，前⼗億得四沙⾨果。三百年後，五百年前，我諸弟⼦，漸著惡法，⼼懷嫉妒，邪念⾃活。五百億⼈，⼗億得四沙⾨果。五百年後，八百年前，我諸弟⼦，著俗衣服，畜養⽜、⽺、貓、狸、驢、⾺，積聚穀米，⾃作⾃啖，養育奴婢。當爾之時，千萬億⼈，萬⼈得四沙⾨果。八百年後，千年之前，我諸弟⼦，習學惡法，與國王、王⼦、⼤⾂、⻑者⽽為親友。通致使命，耕⽥種植，聚積穀米、⾦銀、七寶，飲酒食⾁，⻑養四⼤，著新⾊衣，亦如淫女，魃魅魍魎。億億萬⼈，百⼈得四沙⾨果。千年之後，三百年中，浩浩亂哉。我諸弟⼦，著俗衣服，雖披袈裟，如⽊頭幡，無有威德。⽩衣⾒之，不⽣恭敬，亦如屠兒。當爾之時，國國相戰，共相煞害。不避君⾂、⽗⼦、兄弟，無慈悲⼼。⼈⺠繚亂，飢餓困苦。無婦、無夫、無男、無女。聾盲喑啞，⾝不具⾜。逃奴⾛婢，亡破失國，多不存活，入吾法中。⽩衣⾒之，如視獵師。亦如天下，亦如惡⾺狂象，不可禁制，⾃在⽽去。雖有師徒，如惡狂賊。貪淫無度，不避尊卑，亦如蟲獸，等無有異。造作惡業，不畏三塗。所⾏之處，乃與酤酒、屠兒、獵師、淫女⽽作伴侶。⼝出惡⾔，⼼⽣惡念。或國官⼒，迫脅良善。如取財物，供給⽣緣。或獵射、羅網取⿂，⾃煞、⾃煮、⾃取、⾃啖。⽉、半⽉盡，不共說戒、布薩、⾃恣。若說戒時，鬥諍瞋恚。上中下座，師徒弟⼦，共相論說是非好惡。亦如蚖蛇聚入⼀穴，各相朋黨，共相辱罵。無尊無卑，猶如群賊。劫奪良善，⼼貪利養，無有饜⾜。當爾之時，⼗⼆部經，沉沒於地，不復讀誦。我諸弟⼦習學兵法、畫法、泥法、⽊法、騎法、師法、棋法、歌法、笑法、稍法、射法、⾛⾺之法。習學如是邪法，死入惡道，無殃數劫，⽣為畜⽣，飢餓困苦，負重⽽⾏。有頭陀者，多不如法。常遊聚落，不在⼭林、塚間、樹下。⼼恒作念，闚求利養。多貪財物，無饜無⾜。乃⾄法師解釋佛語，萬不著⼀。多將徒眾遊⾏聚落，詣⽩衣舍，勸化⽩衣，多取利養。飲酒食⾁，如栴陀羅。爾時多有⽩衣，若男若女，持戒淨⾏，不食酒⾁，呵責比丘：『汝⼤德出家之⼈，⼼無慈悲，多作爾許不如法事。我觀智者亦如屠者。』比丘聞已，競共打罵，⾃相謂之：『如來在時，不聽我等飲酒食⾁。』⽩衣去後，共相謂⾔：『今我解者，如佛⼝說。』或說邪⾔綺語、無義之語、亂⾔綺語，以作義語。亦如盲⼈指天上⽇，若⼤、若⼩、若寬、若狹。亦如聾⼈⾃⾔：『我聞天上說法之⾳。』有諸群盲集，共住聚聽，各各唱⾔：『我⾒⽇⽉，若⼤、若⼩。』此諸比丘，亦復如是。

世有文殊、⼤迦葉等，現如其中，競共打罵，驅逐令出，不令得住。亦如師⼦居香⼭中，⼀切蟲獸，皆不來近。師⼦去後，百獸毒蟲共相鳴呼，入香⼭中。取其⽢果，飲其流泉，皆令枯涸。香⼭神仙，不復擁護。便⽣毒草，食者命終。

吾滅度後，⼀切比丘取我⼗⼆部經，競共讀誦。以上著中，以中著下，以下著上，中著前後。非義⾔語，義⾔非語。亦如外道，各⾔我是。當爾之時，⼗⼆部經雖⾏於世，無有德。設有讀誦，無有⼀⼈得四沙⾨果。我諸弟⼦，如失國王，若⿃無翼。塔寺空荒，無⼈料理。設有形像、幡花、寶蓋，如破軍資，鳩雀、豬⽺競共入中。如是比丘，⾃住屋舍，塗淨妙好，修⾏經說。」

佛告阿難：「吾為汝等，略說此事。」

阿難聞佛說此語時，流淚悲塞。爾時阿難悲涕不⽌。佛告阿難：「莫⼤悲泣。當持此經流通於世。」

阿難捫淚⽽⾔：「我今受持。」

時諸天、⼈、帝釋⽩⾔：「尊者，我亦受持。若⼈在⼭林、樹下、空處、塚間讀誦，我將天⼈並及神⿁往詣其所，不令妄失⼀句⼀偈。」

說此經時，五千比丘得四沙⾨果，千五百比丘尼得初果，五百優婆塞得清淨信。天龍⿁神作禮⽽去。

最妙勝定經⼀卷〔錄文完〕