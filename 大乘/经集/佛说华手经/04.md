## 佛说华手经卷第四

### 上清净品第十五

从月出刹至此中间。有世界名上清净。是中有佛号无相严。今现在为多精进菩萨摩诃萨。授无上道记。余如上说。

从上清净刹至此中间。有世界名普明。是中有佛号明德聚。今现在为上行菩萨摩诃萨。授无上道记。余如上说。

从普明刹至此中间。有世界名高相。是中有佛号曰因意。今现在为净因菩萨摩诃萨。授无上道记。余如上说。

从高相刹至此中间。有世界名欢喜。是中有佛号那罗延。今现在为调御菩萨摩诃萨。授无上道记。余如上说。

从欢喜刹至此中间。有世界名离垢。是中有佛号离垢相。今现在为持明菩萨摩诃萨。授无上道记。余如上说。

从离垢刹至此中间。有世界名善宝。是中有佛号求金刚。今现在为破疑菩萨摩诃萨。授无上道记。余如上说。

从善宝刹至此中间。有世界名一切乐。是中有佛号曰净意。今现在为无量严菩萨摩诃萨。授无上道记。余如上说。

从一切乐刹至此中间。有世界名忧恼所缠。是中有佛号求利安。今现在为世德菩萨摩诃萨。授无上道记。余如上说。

从忧恼所缠刹至此中间。有世界名无边德充。是中有佛号善思严。今现在为上严菩萨摩诃萨。授无上道记。余如上说。

从无边德充刹至此中间。有世界名平等。是中有佛号曰坏贼。今现在为无碍严菩萨摩诃萨。授无上道记。余如上说。

从平等刹至此中间。有世界名安隐。是中有佛号优钵德。今现在为常发精进菩萨摩诃萨。授无上道记。余如上说。

从安隐刹至此中间。有世界名方明。是中有佛号流布力王。今现在为帝王菩萨摩诃萨。授无上道记。余如上说。

从方明刹至此中间。有世界名常照明。是中有佛号无边明云香弥楼。今现在为智象菩萨摩诃萨。授无上道记。余如上说。

从常照明刹至此中间。有世界名常庄严。是中有佛号曰杂华。今现在为唱甘露味菩萨摩诃萨。授无上道记。余如上说。

从常庄严刹至此中间。有世界名白盖。是中有佛号无边明。今现在为不休息菩萨摩诃萨。授无上道记。余如上说。

从白盖刹至此中间。有世界名常严。是中有佛号转男女相。今现在为无边音菩萨摩诃萨。授无上道记。余如上说。

从常严刹至此中间。有世界名阿竭流香。是中有佛号上香德。今现在为香象菩萨摩诃萨。授无上道记。余如上说。

从阿竭流香刹至此中间。有世界名栴檀香。是中有佛号宝高王。今现在为无量光菩萨摩诃萨。授无上道记。余如上说。

从栴檀香刹至此中间。有世界名普香。是中有佛号香弥楼。今现在为宝弥楼菩萨摩诃萨。授无上道记。余如上说。

从普香刹至此中间。有世界名普乐。是中有佛号知见一切众心所乐。今现在为大导师菩萨摩诃萨。授无上道记。余如上说。

从普乐刹至此中间。有世界名无相。是中有佛号无相音。今现在为离一切法行菩萨摩诃萨。授无上道记。余如上说。

从无相刹至此中间。有世界名佛华严。是中有佛号曰智德。今现在为智光菩萨摩诃萨。授无上道记。余如上说。

从佛华严刹至此中间。有世界名华。是中有佛号无碍音声。今现在为妙眼菩萨摩诃萨。授无上道记。余如上说。

从华刹至此中间。有世界名月。是中有佛号纯宝藏。今现在为一盖菩萨摩诃萨。授无上道记。余如上说。

从月刹至此中间。有世界名坚固。是中有佛号无动力。今现在为善意菩萨摩诃萨。授无上道记。余如上说。

从坚固刹至此中间。有世界名坚牢。是中有佛号曰迦叶。今现在为明灯菩萨摩诃萨。授无上道记。余如上说。

从坚牢刹至此中间。有世界名一莲华盖。是中有佛号示一切缘。今现在为华身菩萨摩诃萨。授无上道记。余如上说。

从一莲华盖刹至此中间。有世界名栴檀。是中有佛号曰调御。今现在为智慧菩萨摩诃萨。授无上道记。余如上说。

从栴檀刹至此中间。有世界名真谛。是中有佛号曰成利。今现在为现谛菩萨摩诃萨。授无上道记。余如上说。

从真谛刹至此中间。有世界名众月。是中有佛号曰生德。今现在为无边菩萨摩诃萨。授无上道记。余如上说。

从众月刹至此中间。有世界名离衰恼。是中有佛号曰名称。今现在为华德菩萨摩诃萨。授无上道记。余如上说。

从离衰恼刹至此中间。有世界名妙喜。是中有佛号坏众疑。今现在为喜自在菩萨摩诃萨。授无上道记。余如上说。

从妙喜刹至此中间。有世界名离尘垢。是中有佛号曰智德。今现在为观华菩萨摩诃萨。授无上道记。余如上说。

从离尘垢刹至此中间。有世界名离生。是中有佛号曰德味。今现在为坏诸论菩萨摩诃萨。授无上道记。余如上说。

从离生刹至此中间。有世界名杂华。是中有佛号曰宿王。今现在为善择菩萨摩诃萨。授无上道记。余如上说。

从杂华刹至此中间。有世界名极广。是中有佛号无量相。今现在为宝相菩萨摩诃萨。授无上道记。余如上说。

从极广刹至此中间。有世界名恐怖。是中有佛号曰栴檀。今现在为月德菩萨摩诃萨。授无上道记。余如上说。

从恐怖刹至此中间。有世界名众网。是中有佛号网明。今现在为无畏音菩萨摩诃萨。授无上道记。余如上说。

从众网刹至此中间。有世界名无畏。是中有佛号曰梵音。今现在为梵声菩萨摩诃萨。授无上道记。余如上说。

从无畏刹至此中间。有世界名可归。是中有佛号无量性德。今现在为无量声菩萨摩诃萨。授无上道记。余如上说。

从可归刹至此中间。有世界名离诸缘。是中有佛号不缘一切法。今现在为无碍严菩萨摩诃萨。授无上道记。余如上说。

从离诸缘刹至此中间。有世界名常称。是中有佛号无能断严。今现在为无边辩才菩萨摩诃萨。授无上道记。余如上说。

从常称刹至此中间。有世界名常喜。是中有佛号无边自在。今现在为不断辩才菩萨摩诃萨。授无上道记。余如上说。

从常喜刹至此中间。有世界名普现。是中有佛号示一切法。今现在为无相严菩萨摩诃萨。授无上道记。余如上说。

从普现刹至此中间。有世界名普见。是中有佛号普现诸法。今现在为眼名闻菩萨摩诃萨。授无上道记。余如上说。

从普见刹至此中间。有世界名生诸功德。是中有佛号无边德生。今现在为净眼菩萨摩诃萨。授无上道记。余如上说。

从生诸功德刹至此中间。有世界名离垢。是中有佛号智出光。今现在为无法行菩萨摩诃萨。授无上道记。余如上说。

从离垢刹至此中间。有世界名青莲华覆。是中有佛号曰华上。今现在为赤莲华相菩萨摩诃萨。授无上道记。余如上说。

从青莲华覆刹至此中间。有世界名赤莲华覆。是中有佛号曰方生。今现在为方弥楼菩萨摩诃萨。授无上道记。余如上说。

从赤莲华覆刹至此中间。有世界名华覆。是中有佛号华生德。今现在为坏诸法菩萨摩诃萨。授无上道记。余如上说。

从华覆刹至此中间。有世界名天世。是中有佛号于众坚固。今现在为无垢菩萨摩诃萨。授无上道记。余如上说。

从天世刹至此中间。有世界名妙明。是中有佛号曰智明。今现在为妙生菩萨摩诃萨。授无上道记。余如上说。

从妙明刹至此中间。有世界名乐德。是中有佛号曰智众。今现在为上众菩萨摩诃萨。授无上道记。余如上说。

从乐德刹至此中间。有世界名众乐。是中有佛号曰离胎。今现在为转诸难菩萨摩诃萨。授无上道记。余如上说。

从众乐刹至此中间。有世界名无浊。是中有佛号曰医王。今现在为尸弃菩萨摩诃萨。授无上道记。余如上说。

从无浊刹至此中间。有世界名无量。是中有佛号坏诸烦恼。今现在为无差别严菩萨摩诃萨。授无上道记。余如上说。

从无量刹至此中间。有世界名普赞。是中有佛号无边智赞。今现在为无边功德生菩萨摩诃萨。授无上道记。余如上说。

从普赞刹至此中间。有世界名众坚。是中有佛号栴檀窟德。今现在为智窟德菩萨摩诃萨。授无上道记。余如上说。

从众坚刹至此中间。有世界名具威德。是中有佛号具佛华生。今现在为高生菩萨摩诃萨。授无上道记。余如上说。

从具威德刹至此中间。有世界名众宝。是中有佛号娑罗王安立。今现在为安住律仪菩萨摩诃萨。授无上道记。余如上说。

从众宝刹至此中间。有世界名方主。是中有佛号月出光。今现在为月菩萨摩诃萨。授无上道记。余如上说。

从方主刹至此中间。有世界名大海。是中有佛号曰调御。今现在为无忧意菩萨摩诃萨。授无上道记。余如上说。

从大海刹至此中间。有世界名安住。是中有佛号须弥肩。今现在为止菩萨摩诃萨。授无上道记。余如上说。

从安住刹至此中间。有世界名无怖畏。是中有佛号施名闻。今现在为巨山菩萨摩诃萨。授无上道记。余如上说。

从无怖畏刹至此中间。有世界名爱香。是中有佛号转诸难。今现在为称名离结菩萨摩诃萨。授无上道记。余如上说。

从爱香刹至此中间。有世界名诸功德住。是中有佛号曰名亲。今现在为智亲菩萨摩诃萨。授无上道记。余如上说。

从诸功德住刹至此中间。有世界名一切福住。是中有佛号名坚固。今现在为法上菩萨摩诃萨。授无上道记。余如上说。

从一切福住刹至此中间。有世界名无忧意。是中有佛号曰离忧。今现在为宝火菩萨摩诃萨。授无上道记。余如上说。

从无忧意刹至此中间。有世界名名闻。是中有佛号华生德王。今现在为华王菩萨摩诃萨。授无上道记。余如上说。

从名闻刹至此中间。有世界名华布。是中有佛号演华相。今现在为香德菩萨摩诃萨。授无上道记。余如上说。

从华布刹至此中间。有世界名流布十方。是中有佛号普放香光。今现在为必成菩萨摩诃萨。授无上道记。余如上说。

从流布十方刹至此中间。有世界名众方。是中有佛号曰声眼。今现在为大声菩萨摩诃萨。授无上道记。余如上说。

从众方刹至此中间。有世界名众焰。是中有佛号曰放焰。今现在为焰炽菩萨摩诃萨。授无上道记。余如上说。

从众焰刹至此中间。有世界名大音。是中有佛号名流十方。今现在为大音菩萨摩诃萨。授无上道记。余如上说。

从大音刹至此中间。有世界名明。是中有佛号曰高明。今现在为须弥山菩萨摩诃萨。授无上道记。余如上说。

从明刹至此中间。有世界名宝明。是中有佛号宝照明。今现在为宝德菩萨摩诃萨。授无上道记。余如上说。

从宝明刹至此中间。有世界名常熏香。是中有佛号曰火然。今现在为火明菩萨摩诃萨。授无上道记。余如上说。

从常熏香刹至此中间。有世界名有吉。是中有佛号三界自在力。今现在为三有吉菩萨摩诃萨。授无上道记。余如上说。

从有吉刹至此中间。有世界名无畏。是中有佛号曰明轮。今现在为无畏施菩萨摩诃萨。授无上道记。余如上说。

从无畏刹至此中间。有世界名常悬。是中有佛号空性自在。今现在为象菩萨摩诃萨。授无上道记。余如上说。

从常悬刹至此中间。有世界名安王。是中有佛号尽自在力。今现在为生德菩萨摩诃萨。授无上道记。余如上说。

从安王刹至此中间。有世界名普离。是中有佛号鼓音。今现在为演香菩萨摩诃萨。授无上道记。余如上说。

从普离刹至此中间。有世界名安隐。是中有佛号普自在。今现在为无行行菩萨摩诃萨。授无上道记。余如上说。

从安隐刹至此中间。有世界名方流布。是中有佛号智流布。今现在为无病菩萨摩诃萨。授无上道记。余如上说。

从方流布刹至此中间。有世界名陀罗尼。是中有佛号曰山王。今现在为陀罗尼自在王菩萨摩诃萨。授无上道记。余如上说。

从陀罗尼刹至此中间。有世界名妙陀罗尼。是中有佛号明力高王。今现在为自在力菩萨摩诃萨。授无上道记。余如上说。

从妙陀罗尼刹至此中间。有世界名妙等。是中有佛号曰安立。今现在为波罗延菩萨摩诃萨。授无上道记。余如上说。

从妙等刹至此中间。有世界名一严。是中有佛号佛自在严。今现在为具足意菩萨摩诃萨。授无上道记。余如上说。

从一严刹至此中间。有世界名倚思。是中有佛号积诸功德。今现在为无相严菩萨摩诃萨。授无上道记。余如上说。

从倚思刹至此中间。有世界名爱。是中有佛号佛宝德成就。今现在为善思行菩萨摩诃萨。授无上道记。余如上说。

从爱刹至此中间。有世界名列宿。是中有佛号智生德。今现在为欢喜菩萨摩诃萨。授无上道记。余如上说。

从列宿刹至此中间。有世界名列宿严。是中有佛号智生明德聚。今现在为妙宿菩萨摩诃萨。授无上道记。余如上说。

从列宿严刹至此中间。有世界名莲华。是中有佛号华生王。今现在为佛法生菩萨摩诃萨。授无上道记。余如上说。

从莲华刹至此中间。有世界名众华。是中有佛号上法自在。今现在为智转诸难菩萨摩诃萨。授无上道记。余如上说。

从众华刹至此中间。有世界名白莲华覆。是中有佛号半月光。今现在为须弥德菩萨摩诃萨。授无上道记。余如上说。

从白莲华覆刹至此中间。有世界名广。是中有佛号曰香象。今现在为不动菩萨摩诃萨。授无上道记。余如上说。

从广刹至此中间。有世界名上妙。是中有佛号无量明。今现在为无碍音菩萨摩诃萨。授无上道记。余如上说。

从上妙刹至此中间。有世界名众香。是中有佛号莲华聚。今现在为弗沙菩萨摩诃萨。授无上道记。余如上说。

从众香刹至此中间。有世界名众华。是中有佛号华生德。今现在为顶德菩萨摩诃萨。授无上道记。余如上说。

从众华刹至此中间。有世界名瞻卜众。是中有佛号栴檀德。今现在为妙眼菩萨摩诃萨。授无上道记。余如上说。

从瞻卜众刹至此中间。有世界名宝藏。是中有佛号曰宝聚。今现在为喜见菩萨摩诃萨。授无上道记。余如上说。

从宝藏刹至此中间。有世界名明慧。是中有佛号上明慧。今现在为善觉菩萨摩诃萨。授无上道记。余如上说。

从明慧刹至此中间。有世界名上安。是中有佛号曰作安。今现在为安王菩萨摩诃萨。授无上道记。余如上说。

从上安刹至此中间。有世界名善住。是中有佛号无边德生。今现在为安立菩萨摩诃萨。授无上道记。余如上说。

从善住刹至此中间。有世界名众多。是中有佛号曰明相。今现在为普明菩萨摩诃萨。授无上道记。余如上说。

从众多刹至此中间。有世界名爱香。是中有佛号无边德积。今现在为德生菩萨摩诃萨。授无上道记。余如上说。

从爱香刹至此中间。有世界名爱惜。是中有佛号众德生。今现在为毕竟功德成就菩萨摩诃萨。授无上道记。余如上说。

从爱惜刹至此中间。有世界名可爱。是中有佛号一切功德生。今现在为净功德毕竟成就菩萨摩诃萨。授无上道记。余如上说。

从可爱刹至此中间。有世界名众莲华。是中有佛号华生德。今现在为乐施菩萨摩诃萨。授无上道记。余如上说。

从众莲华刹至此中间。有世界名金网覆。是中有佛号曰持炬。今现在为无贪手菩萨摩诃萨。授无上道记。余如上说。

从金网覆刹至此中间。有世界名宝网覆。是中有佛号宝生德。今现在为宝积菩萨摩诃萨。授无上道记。余如上说。

从宝网覆刹至此中间。有世界名离畏。是中有佛号极高王。今现在为转诸难菩萨摩诃萨。授无上道记。余如上说。

从离畏刹至此中间。有世界名一盖。是中有佛号曰宿王。今现在为列宿菩萨摩诃萨。授无上道记。余如上说。

从一盖刹至此中间。有世界名众杂。是中有佛号无边弥楼。今现在为宝弥楼菩萨摩诃萨。授无上道记。余如上说。

从众杂刹至此中间。有世界名妙喜。是中有佛号虚净王。今现在为不思议德菩萨摩诃萨。授无上道记。余如上说。

从妙喜刹至此中间。有世界名可迎。是中有佛号无量音。今现在为无忧菩萨摩诃萨。授无上道记。余如上说。

从可迎刹至此中间。有世界名妙音香。是中有佛号无量明。今现在为无忧德菩萨摩诃萨。授无上道记。余如上说。

从妙音香刹至此中间。有世界名上清净。是中有佛号宝弥楼。今现在为真妙音菩萨摩诃萨。授无上道记。余如上说。

从上清净刹至此中间。有世界名照明。是中有佛号杂宝华严。今现在为无边意菩萨摩诃萨。授无上道记。余如上说。

从照明刹至此中间。有世界名势德。是中有佛号曰上众。今现在为众香菩萨摩诃萨。授无上道记。余如上说。

从势德刹至此中间。有世界名宝华。是中有佛号离垢严。今现在为作明菩萨摩诃萨。授无上道记。余如上说。

从宝华刹至此中间。有世界名金明。是中有佛号曰金华。今现在为照明菩萨摩诃萨。授无上道记。余如上说。

从金明刹至此中间。有世界名金光。是中有佛号曰宝窟。今现在为安住菩萨摩诃萨。授无上道记。余如上说。

从金光刹至此中间。有世界名众坚固。是中有佛号杂华生。今现在为勇德菩萨摩诃萨。授无上道记。余如上说。

从众坚固刹至此中间。有世界名解脱。是中有佛号曰放光。今现在为弥勒菩萨摩诃萨。授无上道记。余如上说。

从解脱刹至此中间。有世界名放华。是中有佛号华生。今现在为妙华盖严菩萨摩诃萨。授无上道记。余如上说。

从放华刹至此中间。有世界名众华。是中有佛号曰华盖。今现在为金盖菩萨摩诃萨。授无上道记。余如上说。

从众华刹至此中间。有世界名众莲华。是中有佛号不虚严。今现在为无垢严菩萨摩诃萨。授无上道记。余如上说。

从众莲华刹至此中间。有世界名众妙华。是中有佛号流布力王。今现在为乐智菩萨摩诃萨。授无上道记。余如上说。

从众妙华刹至此中间。有世界名梵德。是中有佛号曰梵音。今现在为妙音菩萨摩诃萨。授无上道记。余如上说。

从梵德刹至此中间。有世界名幢相。是中有佛号自在力。今现在为净目菩萨摩诃萨。授无上道记。余如上说。

从幢相刹至此中间。有世界名相。是中有佛号无边众。今现在为无边性菩萨摩诃萨。授无上道记。余如上说。

从相刹至此中间。有世界名妙。是中有佛号曰调御。今现在为妙众菩萨摩诃萨。授无上道记。余如上说。

从妙刹至此中间。有世界名住处。是中有佛号无碍眼。今现在为过行菩萨摩诃萨。授无上道记。余如上说。

从住处刹至此中间。有世界名无有。是中有佛号坏诸道。今现在为善思严菩萨摩诃萨。授无上道记。余如上说。

从无有刹至此中间。有世界名疑悔。是中有佛号曰破疑。今现在为坏诸见菩萨摩诃萨。授无上道记。余如上说。

从疑悔刹至此中间。有世界名妙禅。是中有佛号无相音。今现在为无量明菩萨摩诃萨。授无上道记。余如上说。

从妙禅刹至此中间。有世界名德住。是中有佛号无边功德成就。今现在为宝步菩萨摩诃萨。授无上道记。余如上说。

从德住刹至此中间。有世界名宝住。是中有佛号宝生德。今现在为金刚行菩萨摩诃萨。授无上道记。余如上说。

从宝住刹至此中间。有世界名喜。是中有佛号莲华生德。今现在为宝华菩萨摩诃萨。授无上道记。余如上说。

从喜刹至此中间。有世界名莲华生。是中有佛号曰宝上。今现在为梵上菩萨摩诃萨。授无上道记。余如上说。

从莲华生刹至此中间。有世界名妙生。是中有佛号三世无碍严。今现在为勇众菩萨摩诃萨。授无上道记。余如上说。

从妙生刹至此中间。有世界名妙明。是中有佛号无边明。今现在为乐出要菩萨摩诃萨。授无上道记。余如上说。

从妙明刹至此中间。有世界名觉。是中有佛号宝弥楼。今现在为大弥楼菩萨摩诃萨。授无上道记。余如上说。

从觉刹至此中间。有世界名月灯。是中有佛号曰灯高德。今现在为光轮菩萨摩诃萨。授无上道记。余如上说。

从月灯刹至此中间。有世界名星宿德。是中有佛号智生德。今现在为净生德菩萨摩诃萨。授无上道记。余如上说。

从星宿德刹至此中间。有世界名炬。是中有佛号曰炬灯。今现在为增意菩萨摩诃萨。授无上道记。余如上说。

从炬刹至此中间。有世界名智积。是中有佛号无上光。今现在为德积菩萨摩诃萨。授无上道记。余如上说。

从智积刹至此中间。有世界名出生。是中有佛号德王明。今现在为提舍菩萨摩诃萨。授无上道记。余如上说。

从出生刹至此中间。有世界名莲华盖。是中有佛号曰弗沙。今现在为鼓音菩萨摩诃萨。授无上道记。余如上说。

从莲华盖刹至此中间。有世界名一盖。是中有佛号无边眼。今现在为梵音菩萨摩诃萨。授无上道记。余如上说。

从一盖刹至此中间。有世界名善。是中有佛号曰德味。今现在为有德菩萨摩诃萨。授无上道记。余如上说。

从善刹至此中间。有世界名方。是中有佛号曰方等。今现在为照方菩萨摩诃萨。授无上道记。余如上说。

从方刹至此中间。有世界名德积。是中有佛号佛华生德。今现在为宿王菩萨摩诃萨。授无上道记。余如上说。

从德积刹至此中间。有世界名娑罗。是中有佛号娑罗王。今现在为雨菩萨摩诃萨。授无上道记。余如上说。

从娑罗刹至此中间。有世界名住。是中有佛号曰师子。今现在为无惊菩萨摩诃萨。授无上道记。余如上说。

从住刹至此中间。有世界名劝助。是中有佛号宝弥楼。今现在为耶舍菩萨摩诃萨。授无上道记。余如上说。

从劝助刹至此中间。有世界名莲华。是中有佛号频婆尸。今现在为阴云菩萨摩诃萨。授无上道记。余如上说。

从莲华刹至此中间。有世界名摄处。是中有佛号曰医王。今现在为药王菩萨摩诃萨。授无上道记。余如上说。

从摄处刹至此中间。有世界名娑呵。是中有佛号曰上众。今现在为照明菩萨摩诃萨。授无上道记。余如上说。

从娑呵刹至此中间。有世界名善德。是中有佛号上善德。今现在为妙善菩萨摩诃萨。授无上道记。余如上说。

从善德刹至此中间。有世界名处。是中有佛号自在力。今现在为恒菩萨摩诃萨。授无上道记。余如上说。

从处刹至此中间。有世界名妙香。是中有佛号上香德。今现在为香德菩萨摩诃萨。授无上道记。余如上说。

从妙香刹至此中间。有世界名香德。是中有佛号上香相。今现在为华藏菩萨摩诃萨。授无上道记。余如上说。

从香德刹至此中间。有世界名栴檀。是中有佛号栴檀窟。今现在为德守菩萨摩诃萨。授无上道记。余如上说。

从栴檀刹至此中间。有世界名宝网覆。是中有佛号无边明。今现在为无边意菩萨摩诃萨。授无上道记。余如上说。

从宝网覆刹至此中间。有世界名金网覆。是中有佛号增十光佛华出。今现在为宝德菩萨摩诃萨。授无上道记。余如上说。

从金网覆刹至此中间。有世界名莲华网覆。是中有佛号无边自在力。今现在为无边严菩萨摩诃萨。授无上道记。余如上说。

从莲华网覆刹至此中间。有世界名众华。是中有佛号威华生高王。今现在为无边音声菩萨摩诃萨。授无上道记。余如上说。

从众华刹至此中间。有世界名照明。是中有佛号曰宝网。今现在为勇德菩萨摩诃萨。授无上道记。余如上说。

从照明刹至此中间。有世界名月灯。是中有佛号安立王。今现在为不忘念菩萨摩诃萨。授无上道记。余如上说。

从月灯刹至此中间。有世界名栴檀香。是中有佛号上香王。今现在为富足菩萨摩诃萨。授无上道记。余如上说。

从栴檀香刹至此中间。有世界名楼阁。是中有佛号施一切乐。今现在为求利世菩萨摩诃萨。授无上道记。余如上说。

从楼阁刹至此中间。有世界名杂窟。是中有佛号见一切缘。今现在为无边愿菩萨摩诃萨。授无上道记。余如上说。

从杂窟刹至此中间。有世界名杂相。是中有佛号不虚称。今现在为无边严菩萨摩诃萨。授无上道记。余如上说。

从杂相刹至此中间。有世界名可敬。是中有佛号坏诸惊畏。今现在为师子菩萨摩诃萨。授无上道记。余如上说。

从可敬刹至此中间。有世界名净。是中有佛号安立王。今现在为珠髻菩萨摩诃萨。授无上道记。余如上说。

从净刹至此中间。有世界名金明。是中有佛号曰宝明。今现在为宝藏菩萨摩诃萨。授无上道记。余如上说。

从金明刹至此中间。有世界名上净。是中有佛号利一切众。今现在为无忧意菩萨摩诃萨。授无上道记。余如上说。

从上净刹至此中间。有世界名众乐。是中有佛号无边空严德。今现在为众生无碍严菩萨摩诃萨。授无上道记。余如上说。

从众乐刹至此中间。有世界名一华盖。是中有佛号曰善严。今现在为宝相菩萨摩诃萨。授无上道记。余如上说。

从一华盖刹至此中间。有世界名无垢。是中有佛号曰空相。今现在为空严行菩萨摩诃萨。授无上道记。余如上说。

从无垢刹至此中间。有世界名广大。是中有佛号威华生德。今现在为选择菩萨摩诃萨。授无上道记。余如上说。

从广大刹至此中间。有世界名善积。是中有佛号上善德。今现在为上音菩萨摩诃萨。授无上道记。余如上说。

从善积刹至此中间。有世界名作方。是中有佛号无边自在积。今现在为大自在力菩萨摩诃萨。授无上道记。余如上说。

从作方刹至此中间。有世界名妙华香。是中有佛号曰净眼。今现在为妙眼菩萨摩诃萨。授无上道记。余如上说。

从妙华香刹至此中间。有世界名善住。是中有佛号大调御。今现在为大海菩萨摩诃萨。授无上道记。余如上说。

从善住刹至此中间。有世界名无量无边。是中有佛号最高德弥楼。今现在为无量意菩萨摩诃萨。授无上道记。余如上说。

从无量无边刹至此中间。有世界名喜生。是中有佛号无胜相。今现在为最胜菩萨摩诃萨。授无上道记。余如上说。

从喜生刹至此中间。有世界名无尘。是中有佛号曰众归。今现在为无畏菩萨摩诃萨。授无上道记。余如上说。

从无尘刹至此中间。有世界名阿竭流香。是中有佛号无边香弥楼。今现在为上香德菩萨摩诃萨。授无上道记。余如上说。

从阿竭流香刹至此中间。有世界名多伽流香。是中有佛号月间王。今现在为持炬菩萨摩诃萨。授无上道记。余如上说。

从多伽流香刹至此中间。有世界名上妙。是中有佛号上弥楼。今现在为善住菩萨摩诃萨。授无上道记。余如上说。

从上妙刹至此中间。有世界名喜。是中有佛号宝生德。今现在为次德菩萨摩诃萨。授无上道记。余如上说。

从喜刹至此中间。有世界名明。是中有佛号名闻弥楼。今现在为宝弥楼菩萨摩诃萨。授无上道记。余如上说。

从明刹至此中间。有世界名软美。是中有佛号曰美德。今现在为大美德菩萨摩诃萨。授无上道记。余如上说。

从软美刹至此中间。有世界名善香。是中有佛号曰梵德。今现在为梵音菩萨摩诃萨。授无上道记。余如上说。

从善香刹至此中间。有世界名帝相。是中有佛号无碍眼。今现在为帝得菩萨摩诃萨。授无上道记。余如上说。

从帝相刹至此中间。有世界名善处。是中有佛号无边德积。今现在为得功德菩萨摩诃萨。授无上道记。余如上说。

从善处刹至此中间。有世界名不思议德。是中有佛号威德王。今现在为智高菩萨摩诃萨。授无上道记。余如上说。

从不思议德刹至此中间。有世界名离相。是中有佛号善思愿成。今现在为无边愿菩萨摩诃萨。授无上道记。余如上说。

从离相刹至此中间。有世界名星宿王。是中有佛号曰净王。今现在为闻弥楼菩萨摩诃萨。授无上道记。余如上说。

从星宿王刹至此中间。有世界名智明。是中有佛号曰智出。今现在为智出德菩萨摩诃萨。授无上道记。余如上说。

从智明刹至此中间。有世界名金刚。是中有佛号曰勇众。今现在为智择菩萨摩诃萨。授无上道记。余如上说。

从金刚刹至此中间。有世界名智香。是中有佛号曰智聚。今现在为智生德菩萨摩诃萨。授无上道记。余如上说。

从智香刹至此中间。有世界名方弥楼。是中有佛号曰作方。今现在为方流布菩萨摩诃萨。授无上道记。余如上说。

从方弥楼刹至此中间。有世界名德处。是中有佛号娑诃主。今现在为法灯菩萨摩诃萨。授无上道记。余如上说。

从德处刹至此中间。有世界名爱。是中有佛号曰上离。今现在为娑诃主菩萨摩诃萨。授无上道记。余如上说。

从爱刹至此中间。有世界名爱趣。是中有佛号曰调御。今现在为爱趣菩萨摩诃萨。授无上道记。余如上说。

从爱趣刹至此中间。有世界名妙思。是中有佛号曰智守。今现在为无上智菩萨摩诃萨。授无上道记。余如上说。

从妙思刹至此中间。有世界名莲华出。是中有佛号最高德。今现在为离垢菩萨摩诃萨。授无上道记。余如上说。

从莲华出刹至此中间。有世界名无边德生。是中有佛号示众生深心。今现在为自灯菩萨摩诃萨。授无上道记。余如上说。

从无边德生刹至此中间。有世界名欢喜。是中有佛号无边德宝。今现在为勇健菩萨摩诃萨。授无上道记。余如上说。

从欢喜刹至此中间。有世界名倚息。是中有佛号灭诸受自在。今现在为常发严菩萨摩诃萨。授无上道记。余如上说

从倚息刹至此中间。有世界名乐乐。是中有佛号无碍光。今现在为妙眼菩萨摩诃萨。授无上道记。余如上说。

从乐乐刹来过恒河沙等国土中间。有世界名善成。是中有佛。号无碍光佛华最高生德。今现在为陀罗尼自在王菩萨摩诃萨。授无上道记。余如上说。

### 散华品第十六

从善成刹来过恒河沙等国土中间。有世界名普德成就。是中有佛。号一切缘中自在现佛相。今现在为观佛定善根庄严菩萨摩诃萨。授阿耨多罗三藐三菩提记。时此菩萨见大光明闻大音声。白一切缘中自在现佛相如来言。世尊。是为何佛光明音声。彼佛答言。善男子。西方去此。过万二千阿僧祇刹。彼有世界名曰娑婆。是中有佛号释迦文。今现在为诸菩萨。说断众生疑令众欢喜菩萨藏经。是为彼佛光明音声。时观佛定善根庄严菩萨。手执众华遥敬此界。以其本愿因缘力故。于诸国土无所挂碍。遥来到此娑婆世界。至王舍城诣竹园中。时会四众怪未曾有。是众莲华绕佛三匝。于佛前住。各说一偈。称扬如来及菩萨言。

&nbsp;&nbsp;&nbsp;&nbsp;世尊大智慧无边&nbsp;&nbsp;&nbsp;&nbsp;自然逮觉无量法

&nbsp;&nbsp;&nbsp;&nbsp;示现无碍神通力&nbsp;&nbsp;&nbsp;&nbsp;普照十方诸世界

&nbsp;&nbsp;&nbsp;&nbsp;大智慧明诸菩萨&nbsp;&nbsp;&nbsp;&nbsp;善于问答无所畏

&nbsp;&nbsp;&nbsp;&nbsp;远闻佛名欲供养&nbsp;&nbsp;&nbsp;&nbsp;以神通力普集此

&nbsp;&nbsp;&nbsp;&nbsp;皆是一生绍尊位&nbsp;&nbsp;&nbsp;&nbsp;勇猛坚固大庄严

&nbsp;&nbsp;&nbsp;&nbsp;名称远闻振十方&nbsp;&nbsp;&nbsp;&nbsp;皆来集此娑婆界

&nbsp;&nbsp;&nbsp;&nbsp;能为众生起大心&nbsp;&nbsp;&nbsp;&nbsp;深发庄严无所畏

&nbsp;&nbsp;&nbsp;&nbsp;我等今请问世尊&nbsp;&nbsp;&nbsp;&nbsp;云何得证无上道

&nbsp;&nbsp;&nbsp;&nbsp;云何修习诸佛法&nbsp;&nbsp;&nbsp;&nbsp;能坏魔军成佛道

&nbsp;&nbsp;&nbsp;&nbsp;尔时世尊释迦文&nbsp;&nbsp;&nbsp;&nbsp;与此后来化华语

&nbsp;&nbsp;&nbsp;&nbsp;众华见佛身无比&nbsp;&nbsp;&nbsp;&nbsp;又从佛闻真要言

&nbsp;&nbsp;&nbsp;&nbsp;便发勇悦随喜心&nbsp;&nbsp;&nbsp;&nbsp;稽首礼佛一面立

&nbsp;&nbsp;&nbsp;&nbsp;即于其处灭不现&nbsp;&nbsp;&nbsp;&nbsp;众会见此咸惊疑

&nbsp;&nbsp;&nbsp;&nbsp;是为何人从何来&nbsp;&nbsp;&nbsp;&nbsp;问世尊已即不现

&nbsp;&nbsp;&nbsp;&nbsp;时四部众敬威颜&nbsp;&nbsp;&nbsp;&nbsp;无敢问佛决所疑

&nbsp;&nbsp;&nbsp;&nbsp;佛即化作比丘像&nbsp;&nbsp;&nbsp;&nbsp;状如阿难起发问

&nbsp;&nbsp;&nbsp;&nbsp;为是何人问世尊&nbsp;&nbsp;&nbsp;&nbsp;既请问已即不现

&nbsp;&nbsp;&nbsp;&nbsp;唯愿世尊决所疑&nbsp;&nbsp;&nbsp;&nbsp;此事何故所由然

&nbsp;&nbsp;&nbsp;&nbsp;佛言此华从东方&nbsp;&nbsp;&nbsp;&nbsp;过算数等世界来

&nbsp;&nbsp;&nbsp;&nbsp;汝观勇猛大庄严&nbsp;&nbsp;&nbsp;&nbsp;菩萨神通之所为

&nbsp;&nbsp;&nbsp;&nbsp;此菩萨本行道时&nbsp;&nbsp;&nbsp;&nbsp;深发如是大庄严

&nbsp;&nbsp;&nbsp;&nbsp;是故有人求佛道&nbsp;&nbsp;&nbsp;&nbsp;斯等若念得必定

&nbsp;&nbsp;&nbsp;&nbsp;若为是等所见者&nbsp;&nbsp;&nbsp;&nbsp;即能深乐诸善法

&nbsp;&nbsp;&nbsp;&nbsp;离诸懈怠净持戒&nbsp;&nbsp;&nbsp;&nbsp;广博多闻如大海

&nbsp;&nbsp;&nbsp;&nbsp;能善修学权方便&nbsp;&nbsp;&nbsp;&nbsp;更不受胎常化生

&nbsp;&nbsp;&nbsp;&nbsp;世世往来生死中&nbsp;&nbsp;&nbsp;&nbsp;常不忘失正法念

&nbsp;&nbsp;&nbsp;&nbsp;在在所生值诸佛&nbsp;&nbsp;&nbsp;&nbsp;与众贤圣俱集会

&nbsp;&nbsp;&nbsp;&nbsp;常生厌离五欲心&nbsp;&nbsp;&nbsp;&nbsp;能于佛法信出家

&nbsp;&nbsp;&nbsp;&nbsp;即于见时获斯利&nbsp;&nbsp;&nbsp;&nbsp;亦得余利未尽说

&nbsp;&nbsp;&nbsp;&nbsp;是等大士诸功德&nbsp;&nbsp;&nbsp;&nbsp;若欲称扬无穷尽

&nbsp;&nbsp;&nbsp;&nbsp;若有女人以信心&nbsp;&nbsp;&nbsp;&nbsp;闻是菩萨大庄严

&nbsp;&nbsp;&nbsp;&nbsp;永不复受女人身&nbsp;&nbsp;&nbsp;&nbsp;必为众生无上尊

&nbsp;&nbsp;&nbsp;&nbsp;若有男子若女人&nbsp;&nbsp;&nbsp;&nbsp;闻其名称心欢喜

&nbsp;&nbsp;&nbsp;&nbsp;发愿欲见此菩萨&nbsp;&nbsp;&nbsp;&nbsp;身坏命终即生彼

&nbsp;&nbsp;&nbsp;&nbsp;若诸男女余众生&nbsp;&nbsp;&nbsp;&nbsp;闻此菩萨大功德

&nbsp;&nbsp;&nbsp;&nbsp;能以净心信乐者&nbsp;&nbsp;&nbsp;&nbsp;即于菩提不退转

&nbsp;&nbsp;&nbsp;&nbsp;若有众生入法位&nbsp;&nbsp;&nbsp;&nbsp;闻此菩萨奇特名

&nbsp;&nbsp;&nbsp;&nbsp;是人虽不得佛道&nbsp;&nbsp;&nbsp;&nbsp;亦获无量诸功德

&nbsp;&nbsp;&nbsp;&nbsp;如有药树名喜见&nbsp;&nbsp;&nbsp;&nbsp;能疗众生百千病

&nbsp;&nbsp;&nbsp;&nbsp;周回皆去一由旬&nbsp;&nbsp;&nbsp;&nbsp;灾火猛焰所不烧

&nbsp;&nbsp;&nbsp;&nbsp;若诸毒虫入其内&nbsp;&nbsp;&nbsp;&nbsp;毒气即时皆消歇

&nbsp;&nbsp;&nbsp;&nbsp;若闻此树香气熏&nbsp;&nbsp;&nbsp;&nbsp;即便闷绝丧其身

&nbsp;&nbsp;&nbsp;&nbsp;根茎枝叶及华实&nbsp;&nbsp;&nbsp;&nbsp;寂然无作无所为

&nbsp;&nbsp;&nbsp;&nbsp;而其势力能有用&nbsp;&nbsp;&nbsp;&nbsp;皆悉消灭诸毒害

&nbsp;&nbsp;&nbsp;&nbsp;此树远能消众病&nbsp;&nbsp;&nbsp;&nbsp;况取根茎而服用

&nbsp;&nbsp;&nbsp;&nbsp;是大菩萨亦如是&nbsp;&nbsp;&nbsp;&nbsp;十方闻名作佛事

&nbsp;&nbsp;&nbsp;&nbsp;况得目见加供养&nbsp;&nbsp;&nbsp;&nbsp;亲近咨问决所疑

&nbsp;&nbsp;&nbsp;&nbsp;时佛所现化阿难&nbsp;&nbsp;&nbsp;&nbsp;即复加敬问世尊

&nbsp;&nbsp;&nbsp;&nbsp;如佛所说大菩萨&nbsp;&nbsp;&nbsp;&nbsp;能以名闻作佛事

&nbsp;&nbsp;&nbsp;&nbsp;娑婆世界有是不&nbsp;&nbsp;&nbsp;&nbsp;唯愿世尊为我说

&nbsp;&nbsp;&nbsp;&nbsp;佛言我寿不久留&nbsp;&nbsp;&nbsp;&nbsp;今此众生福微浅

&nbsp;&nbsp;&nbsp;&nbsp;诸佛菩提甚难信&nbsp;&nbsp;&nbsp;&nbsp;如来所说深无极

&nbsp;&nbsp;&nbsp;&nbsp;阿难当知有菩萨&nbsp;&nbsp;&nbsp;&nbsp;今现在此大会中

&nbsp;&nbsp;&nbsp;&nbsp;是诸菩萨大庄严&nbsp;&nbsp;&nbsp;&nbsp;十方诸佛赞不尽

&nbsp;&nbsp;&nbsp;&nbsp;阿难观是跋陀婆&nbsp;&nbsp;&nbsp;&nbsp;又观宝积法宝积

&nbsp;&nbsp;&nbsp;&nbsp;导师智者及星得&nbsp;&nbsp;&nbsp;&nbsp;并婆罗门那罗达

&nbsp;&nbsp;&nbsp;&nbsp;又观帝得善比丘&nbsp;&nbsp;&nbsp;&nbsp;婆楼那天婆楼那

&nbsp;&nbsp;&nbsp;&nbsp;亦观善力大比丘&nbsp;&nbsp;&nbsp;&nbsp;是等行愿难思议

&nbsp;&nbsp;&nbsp;&nbsp;是诸菩萨称不虚&nbsp;&nbsp;&nbsp;&nbsp;皆发不虚大庄严

&nbsp;&nbsp;&nbsp;&nbsp;若有见者尚获利&nbsp;&nbsp;&nbsp;&nbsp;况复亲近受教诲

&nbsp;&nbsp;&nbsp;&nbsp;若有众生得见者&nbsp;&nbsp;&nbsp;&nbsp;或复闻其大名称

&nbsp;&nbsp;&nbsp;&nbsp;则于佛道无所疑&nbsp;&nbsp;&nbsp;&nbsp;常不复堕诸恶趣

&nbsp;&nbsp;&nbsp;&nbsp;常能发行勤精进&nbsp;&nbsp;&nbsp;&nbsp;能善修习真智慧

&nbsp;&nbsp;&nbsp;&nbsp;常能安住净持戒&nbsp;&nbsp;&nbsp;&nbsp;能深志乐无上乘

&nbsp;&nbsp;&nbsp;&nbsp;阿难所有十方界&nbsp;&nbsp;&nbsp;&nbsp;诸佛世尊今现在

&nbsp;&nbsp;&nbsp;&nbsp;皆共称扬是菩萨&nbsp;&nbsp;&nbsp;&nbsp;所发庄严大誓愿

&nbsp;&nbsp;&nbsp;&nbsp;称赞是等广名闻&nbsp;&nbsp;&nbsp;&nbsp;令余菩萨生贵心

&nbsp;&nbsp;&nbsp;&nbsp;皆言欲见释迦尊&nbsp;&nbsp;&nbsp;&nbsp;及诸具足庄严者

&nbsp;&nbsp;&nbsp;&nbsp;即时诸佛皆听许&nbsp;&nbsp;&nbsp;&nbsp;各礼佛足敬绕已

&nbsp;&nbsp;&nbsp;&nbsp;于彼佛土没不现&nbsp;&nbsp;&nbsp;&nbsp;皆来到此娑婆界

&nbsp;&nbsp;&nbsp;&nbsp;闻是菩萨具足愿&nbsp;&nbsp;&nbsp;&nbsp;于无上道转精进

&nbsp;&nbsp;&nbsp;&nbsp;如来即记当成佛&nbsp;&nbsp;&nbsp;&nbsp;国土寿量号如是

&nbsp;&nbsp;&nbsp;&nbsp;此等无量无数劫&nbsp;&nbsp;&nbsp;&nbsp;所有不善业因缘

&nbsp;&nbsp;&nbsp;&nbsp;以是行业因缘故&nbsp;&nbsp;&nbsp;&nbsp;与我生此浊世中

&nbsp;&nbsp;&nbsp;&nbsp;我今虽得无上道&nbsp;&nbsp;&nbsp;&nbsp;犹不喜见未来世

&nbsp;&nbsp;&nbsp;&nbsp;当有破戒诸比丘&nbsp;&nbsp;&nbsp;&nbsp;急性恶口粗犷言

&nbsp;&nbsp;&nbsp;&nbsp;是诸菩萨闻此事&nbsp;&nbsp;&nbsp;&nbsp;而加精进大庄严

&nbsp;&nbsp;&nbsp;&nbsp;于饥馑中行大施&nbsp;&nbsp;&nbsp;&nbsp;法欲坏时演真教

&nbsp;&nbsp;&nbsp;&nbsp;今于佛前发誓言&nbsp;&nbsp;&nbsp;&nbsp;我要当以无上法

&nbsp;&nbsp;&nbsp;&nbsp;于后恐怖恶世中&nbsp;&nbsp;&nbsp;&nbsp;不惜身命利众生

&nbsp;&nbsp;&nbsp;&nbsp;但发是愿尚为难&nbsp;&nbsp;&nbsp;&nbsp;况能成就如愿行

&nbsp;&nbsp;&nbsp;&nbsp;如是等经及持者&nbsp;&nbsp;&nbsp;&nbsp;于恶世中被轻贱

&nbsp;&nbsp;&nbsp;&nbsp;阿难观彼颠倒世&nbsp;&nbsp;&nbsp;&nbsp;闻如是等诸经法

&nbsp;&nbsp;&nbsp;&nbsp;于是中生非法想&nbsp;&nbsp;&nbsp;&nbsp;皆言是法非佛说

&nbsp;&nbsp;&nbsp;&nbsp;以我菩提得供养&nbsp;&nbsp;&nbsp;&nbsp;而便勤造破法缘

&nbsp;&nbsp;&nbsp;&nbsp;如是甚恶浊乱世&nbsp;&nbsp;&nbsp;&nbsp;谁能堪忍住是中

&nbsp;&nbsp;&nbsp;&nbsp;斯人从佛闻是语&nbsp;&nbsp;&nbsp;&nbsp;即时悲泣泪交流

&nbsp;&nbsp;&nbsp;&nbsp;念佛旷劫所修习&nbsp;&nbsp;&nbsp;&nbsp;此法如何便散灭

&nbsp;&nbsp;&nbsp;&nbsp;时诸学人生厌心&nbsp;&nbsp;&nbsp;&nbsp;觉了有为无定相

&nbsp;&nbsp;&nbsp;&nbsp;如救头然勤精进&nbsp;&nbsp;&nbsp;&nbsp;漏尽无余得涅槃

&nbsp;&nbsp;&nbsp;&nbsp;诸天神闻恶世中&nbsp;&nbsp;&nbsp;&nbsp;正法毁灭皆忧戚

&nbsp;&nbsp;&nbsp;&nbsp;我等宁于今命终&nbsp;&nbsp;&nbsp;&nbsp;勿见如是法坏时

&nbsp;&nbsp;&nbsp;&nbsp;我等今见如世尊&nbsp;&nbsp;&nbsp;&nbsp;能大法施无畏者

&nbsp;&nbsp;&nbsp;&nbsp;此等现前瞻仰佛&nbsp;&nbsp;&nbsp;&nbsp;听说甚深无上法

&nbsp;&nbsp;&nbsp;&nbsp;又见比丘修诸禅&nbsp;&nbsp;&nbsp;&nbsp;定慧神通悉究竟

&nbsp;&nbsp;&nbsp;&nbsp;于后恶世法坏时&nbsp;&nbsp;&nbsp;&nbsp;此等贤圣难复见

&nbsp;&nbsp;&nbsp;&nbsp;诸恶比丘反炽盛&nbsp;&nbsp;&nbsp;&nbsp;持净戒者无势力

&nbsp;&nbsp;&nbsp;&nbsp;乃不得暂止塔庙&nbsp;&nbsp;&nbsp;&nbsp;时诸天神大忧恼

&nbsp;&nbsp;&nbsp;&nbsp;皆悲呼言奈何哉&nbsp;&nbsp;&nbsp;&nbsp;佛法毁灭甚可惜

&nbsp;&nbsp;&nbsp;&nbsp;佛为是等修苦行&nbsp;&nbsp;&nbsp;&nbsp;而为恶人所轻毁

&nbsp;&nbsp;&nbsp;&nbsp;自共朋党相亲友&nbsp;&nbsp;&nbsp;&nbsp;诽谤善人生过咎

&nbsp;&nbsp;&nbsp;&nbsp;自言佛是我等师&nbsp;&nbsp;&nbsp;&nbsp;而违佛意毁正法

&nbsp;&nbsp;&nbsp;&nbsp;与清信女为因缘&nbsp;&nbsp;&nbsp;&nbsp;共结要誓同事业

&nbsp;&nbsp;&nbsp;&nbsp;并心共毁我正法&nbsp;&nbsp;&nbsp;&nbsp;于佛法中无敬心

&nbsp;&nbsp;&nbsp;&nbsp;是众恶等毁三宝&nbsp;&nbsp;&nbsp;&nbsp;为诸贤圣所远离

&nbsp;&nbsp;&nbsp;&nbsp;如凶逸牛角锋利&nbsp;&nbsp;&nbsp;&nbsp;则为众人之所避

&nbsp;&nbsp;&nbsp;&nbsp;于尔时世恶比丘&nbsp;&nbsp;&nbsp;&nbsp;而反轻笑修善者

&nbsp;&nbsp;&nbsp;&nbsp;来世当有是颠倒&nbsp;&nbsp;&nbsp;&nbsp;应生厌离莫放逸

&nbsp;&nbsp;&nbsp;&nbsp;于佛法中勤精进&nbsp;&nbsp;&nbsp;&nbsp;勿见如是浊乱世

&nbsp;&nbsp;&nbsp;&nbsp;莫与此等相值遇&nbsp;&nbsp;&nbsp;&nbsp;与此同止甚苦恼