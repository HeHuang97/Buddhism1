## 大般若波罗蜜多经卷第二百八十七

### 初分赞清净品第三十五之三

“世尊，我清净故，五眼清净。”

佛言：“如是毕竟净故。”

“世尊，何缘而说我清净故，五眼清净是毕竟净？”

“善现，我无所有故，五眼无所有是毕竟净。”

“世尊，我清净故，六神通清净。”

佛言：“如是毕竟净故。”

“世尊，何缘而说我清净故，六神通清净是毕竟净？”

“善现，我无所有故，六神通无所有是毕竟净。”

“世尊，我清净故，佛十力清净。”

佛言：“如是毕竟净故。”

“世尊，何缘而说我清净故，佛十力清净是毕竟净？”

“善现，我无所有故，佛十力无所有是毕竟净。”

“世尊，我清净故，四无所畏、四无碍解、大慈、大悲、大喜、大舍、十八佛不共法清净。”

佛言：“如是毕竟净故。”

“世尊，何缘而说我清净故，四无所畏乃至十八佛不共法清净是毕竟净？”

“善现，我无所有故，四无所畏乃至十八佛不共法无所有是毕竟净。”

“世尊，我清净故，无忘失法清净。”

佛言：“如是毕竟净故。”

“世尊，何缘而说我清净故，无忘失法清净是毕竟净？”

“善现，我无所有故，无忘失法无所有是毕竟净。”

“世尊，我清净故，恒住舍性清净。”

佛言：“如是毕竟净故。”

“世尊，何缘而说我清净故，恒住舍性清净是毕竟净？”

“善现，我无所有故，恒住舍性无所有是毕竟净。”

“世尊，我清净故，一切智清净。”

佛言：“如是毕竟净故。”

“世尊，何缘而说我清净故，一切智清净是毕竟净？”

“善现，我无所有故，一切智无所有是毕竟净。”

“世尊，我清净故，道相智、一切相智清净。”

佛言：“如是毕竟净故。”

“世尊，何缘而说我清净故，道相智、一切相智清净是毕竟净？”

“善现，我无所有故，道相智、一切相智无所有是毕竟净。”

“世尊，我清净故，一切陀罗尼门清净。”

佛言：“如是毕竟净故。”

“世尊，何缘而说我清净故，一切陀罗尼门清净是毕竟净？”

“善现，我无所有故，一切陀罗尼门无所有是毕竟净。”

“世尊，我清净故，一切三摩地门清净。”

佛言：“如是毕竟净故。”

“世尊，何缘而说我清净故，一切三摩地门清净是毕竟净？”

“善现，我无所有故，一切三摩地门无所有是毕竟净。”

“世尊，我清净故，预流果清净。”

佛言：“如是毕竟净故。”

“世尊，何缘而说我清净故，预流果清净是毕竟净？”

“善现，我自相空故，预流果自相空是毕竟净。”

“世尊，我清净故，一来、不还、阿罗汉果清净。”

佛言：“如是毕竟净故。”

“世尊，何缘而说我清净故，一来、不还、阿罗汉果清净是毕竟净？”

“善现，我自相空故，一来、不还、阿罗汉果自相空是毕竟净。”

“世尊，我清净故，独觉菩提清净。”

佛言：“如是毕竟净故。”

“世尊，何缘而说我清净故，独觉菩提清净是毕竟净？”

“善现，我自相空故，独觉菩提自相空是毕竟净。”

“世尊，我清净故，一切菩萨摩诃萨行清净。”

佛言：“如是毕竟净故。”

“世尊，何缘而说我清净故，一切菩萨摩诃萨行清净是毕竟净？”

“善现，我自相空故，一切菩萨摩诃萨行自相空是毕竟净。”

“世尊，我清净故，诸佛无上正等菩提清净。”

佛言：“如是毕竟净故。”

“世尊，何缘而说我清净故，诸佛无上正等菩提清净是毕竟净？”

“善现，我自相空故，诸佛无上正等菩提自相空是毕竟净。”

“世尊，我清净故，一切智智清净。”

佛言：“如是毕竟净故。”

“世尊，何缘而说我清净故，一切智智清净是毕竟净？”

“善现，我无相、无得、无念、无知故，一切智智无相、无得、无念、无知是毕竟净。”

“世尊，无二清净，无得无观。”

佛言：“如是毕竟净故。”

“世尊，何缘而说无二清净，无得无观是毕竟净？”

“善现，无染净故，是毕竟净。”

尔时，具寿善现复白佛言：“世尊，我无边故，色无边。”

佛言：“如是毕竟净故。”

“世尊，何缘而说我无边故，色无边是毕竟净？”

“善现，以毕竟空、无际空故，是毕竟净。”

“世尊，我无边故，受、想、行、识无边。”

佛言：“如是毕竟净故。”

“世尊，何缘而说我无边故，受、想、行、识无边是毕竟净？”

“善现，以毕竟空、无际空故，是毕竟净。”

“世尊，我无边故，眼处无边。”

佛言：“如是毕竟净故。”

“世尊，何缘而说我无边故，眼处无边是毕竟净？”

“善现，以毕竟空、无际空故，是毕竟净。”

“世尊，我无边故，耳、鼻、舌、身、意处无边。”

佛言：“如是毕竟净故。”

“世尊，何缘而说我无边故，耳、鼻、舌、身、意处无边是毕竟净？”

“善现，以毕竟空、无际空故，是毕竟净。”

“世尊，我无边故，色处无边。”

佛言：“如是毕竟净故。”

“世尊，何缘而说我无边故，色处无边是毕竟净？”

“善现，以毕竟空、无际空故，是毕竟净。”

“世尊，我无边故，声、香、味、触、法处无边。”

佛言：“如是毕竟净故。”

“世尊，何缘而说我无边故，声、香、味、触、法处无边是毕竟净？”

“善现，以毕竟空、无际空故，是毕竟净。”

“世尊，我无边故，眼界无边。”

佛言：“如是毕竟净故。”

“世尊，何缘而说我无边故，眼界无边是毕竟净？”

“善现，以毕竟空、无际空故，是毕竟净。”

“世尊，我无边故，色界、眼识界及眼触、眼触为缘所生诸受无边。”

佛言：“如是毕竟净故。”

“世尊，何缘而说我无边故，色界乃至眼触为缘所生诸受无边是毕竟净？”

“善现，以毕竟空、无际空故，是毕竟净。”

“世尊，我无边故，耳界无边。”

佛言：“如是毕竟净故。”

“世尊，何缘而说我无边故，耳界无边是毕竟净？”

“善现，以毕竟空、无际空故，是毕竟净。”

“世尊，我无边故，声界、耳识界及耳触、耳触为缘所生诸受无边。”

佛言：“如是毕竟净故。”

“世尊，何缘而说我无边故，声界乃至耳触为缘所生诸受无边是毕竟净？”

“善现，以毕竟空、无际空故，是毕竟净。”

“世尊，我无边故，鼻界无边。”

佛言：“如是毕竟净故。”

“世尊，何缘而说我无边故，鼻界无边是毕竟净？”

“善现，以毕竟空、无际空故，是毕竟净。”

“世尊，我无边故，香界、鼻识界及鼻触、鼻触为缘所生诸受无边。”

佛言：“如是毕竟净故。”

“世尊，何缘而说我无边故，香界乃至鼻触为缘所生诸受无边是毕竟净？”

“善现，以毕竟空、无际空故，是毕竟净。”

“世尊，我无边故，舌界无边。”

佛言：“如是毕竟净故。”

“世尊，何缘而说我无边故，舌界无边是毕竟净？”

“善现，以毕竟空、无际空故，是毕竟净。”

“世尊，我无边故，味界、舌识界及舌触、舌触为缘所生诸受无边。”

佛言：“如是毕竟净故。”

“世尊，何缘而说我无边故，味界乃至舌触为缘所生诸受无边是毕竟净？”

“善现，以毕竟空、无际空故，是毕竟净。”

“世尊，我无边故，身界无边。”

佛言：“如是毕竟净故。”

“世尊，何缘而说我无边故，身界无边是毕竟净？”

“善现，以毕竟空、无际空故，是毕竟净。”

“世尊，我无边故，触界、身识界及身触、身触为缘所生诸受无边。”

佛言：“如是毕竟净故。”

“世尊，何缘而说我无边故，触界乃至身触为缘所生诸受无边是毕竟净？”

“善现，以毕竟空、无际空故，是毕竟净。”

“世尊，我无边故，意界无边。”

佛言：“如是毕竟净故。”

“世尊，何缘而说我无边故，意界无边是毕竟净？”

“善现，以毕竟空、无际空故，是毕竟净。”

“世尊，我无边故，法界、意识界及意触、意触为缘所生诸受无边。”

佛言：“如是毕竟净故。”

“世尊，何缘而说我无边故，法界乃至意触为缘所生诸受无边是毕竟净？”

“善现，以毕竟空、无际空故，是毕竟净。”

“世尊，我无边故，地界无边。”

佛言：“如是毕竟净故。”

“世尊，何缘而说我无边故，地界无边是毕竟净？”

“善现，以毕竟空、无际空故，是毕竟净。”

“世尊，我无边故，水、火、风、空、识界无边。”

佛言：“如是毕竟净故。”

“世尊，何缘而说我无边故，水、火、风、空、识界无边是毕竟净？”

“善现，以毕竟空、无际空故，是毕竟净。”

“世尊，我无边故，无明无边。”

佛言：“如是毕竟净故。”

“世尊，何缘而说我无边故，无明无边是毕竟净？”

“善现，以毕竟空、无际空故，是毕竟净。”

“世尊，我无边故，行、识、名色、六处、触、受、爱、取、有、生、老死愁叹苦忧恼无边。”

佛言：“如是毕竟净故。”

“世尊，何缘而说我无边故，行乃至老死愁叹苦忧恼无边是毕竟净？”

“善现，以毕竟空、无际空故，是毕竟净。”

“世尊，我无边故，布施波罗蜜多无边。”

佛言：“如是毕竟净故。”

“世尊，何缘而说我无边故，布施波罗蜜多无边是毕竟净？”

“善现，以毕竟空、无际空故，是毕竟净。”

“世尊，我无边故，净戒、安忍、精进、静虑、般若波罗蜜多无边。”

佛言：“如是毕竟净故。”

“世尊，何缘而说我无边故，净戒乃至般若波罗蜜多无边是毕竟净？”

“善现，以毕竟空、无际空故，是毕竟净。”

“世尊，我无边故，内空无边。”

佛言：“如是毕竟净故。”

“世尊，何缘而说我无边故，内空无边是毕竟净？”

“善现，以毕竟空、无际空故，是毕竟净。”

“世尊，我无边故，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空无边。”

佛言：“如是毕竟净故。”

“世尊，何缘而说我无边故，外空乃至无性自性空无边是毕竟净？”

“善现，以毕竟空、无际空故，是毕竟净。”

“世尊，我无边故，真如无边。”

佛言：“如是毕竟净故。”

“世尊，何缘而说我无边故，真如无边是毕竟净？”

“善现，以毕竟空、无际空故，是毕竟净。”

“世尊，我无边故，法界、法性、不虚妄性、不变异性、平等性、离生性、法定、法住、实际、虚空界、不思议界无边。”

佛言：“如是毕竟净故。”

“世尊，何缘而说我无边故，法界乃至不思议界无边是毕竟净？”

“善现，以毕竟空、无际空故，是毕竟净。”

“世尊，我无边故，苦圣谛无边。”

佛言：“如是毕竟净故。”

“世尊，何缘而说我无边故，苦圣谛无边是毕竟净？”

“善现，以毕竟空、无际空故，是毕竟净。”

“世尊，我无边故，集、灭、道圣谛无边。”

佛言：“如是毕竟净故。”

“世尊，何缘而说我无边故，集、灭、道圣谛无边是毕竟净？”

“善现，以毕竟空、无际空故，是毕竟净。”

“世尊，我无边故，四静虑无边。”

佛言：“如是毕竟净故。”

“世尊，何缘而说我无边故，四静虑无边是毕竟净？”

“善现，以毕竟空、无际空故，是毕竟净。”

“世尊，我无边故，四无量、四无色定无边。”

佛言：“如是毕竟净故。”

“世尊，何缘而说我无边故，四无量、四无色定无边是毕竟净？”

“善现，以毕竟空、无际空故，是毕竟净。”

“世尊，我无边故，八解脱无边。”

佛言：“如是毕竟净故。”

“世尊，何缘而说我无边故，八解脱无边是毕竟净？”

“善现，以毕竟空、无际空故，是毕竟净。”

“世尊，我无边故，八胜处、九次第定、十遍处无边。”

佛言：“如是毕竟净故。”

“世尊，何缘而说我无边故，八胜处、九次第定、十遍处无边是毕竟净？”

“善现，以毕竟空、无际空故，是毕竟净。”

“世尊，我无边故，四念住无边。”

佛言：“如是毕竟净故。”

“世尊，何缘而说我无边故，四念住无边是毕竟净？”

“善现，以毕竟空、无际空故，是毕竟净。”

“世尊，我无边故，四正断、四神足、五根、五力、七等觉支、八圣道支无边。”

佛言：“如是毕竟净故。”

“世尊，何缘而说我无边故，四正断乃至八圣道支无边是毕竟净？”

“善现，以毕竟空、无际空故，是毕竟净。”

“世尊，我无边故，空解脱门无边。”

佛言：“如是毕竟净故。”

“世尊，何缘而说我无边故，空解脱门无边是毕竟净？”

“善现，以毕竟空、无际空故，是毕竟净。”

“世尊，我无边故，无相、无愿解脱门无边。”

佛言：“如是毕竟净故。”

“世尊，何缘而说我无边故，无相、无愿解脱门无边是毕竟净？”

“善现，以毕竟空、无际空故，是毕竟净。”

“世尊，我无边故，菩萨十地无边。”

佛言：“如是毕竟净故。”

“世尊，何缘而说我无边故，菩萨十地无边是毕竟净？”

“善现，以毕竟空、无际空故，是毕竟净。”

“世尊，我无边故，五眼无边。”

佛言：“如是毕竟净故。”

“世尊，何缘而说我无边故，五眼无边是毕竟净？”

“善现，以毕竟空、无际空故，是毕竟净。”

“世尊，我无边故，六神通无边。”

佛言：“如是毕竟净故。”

“世尊，何缘而说我无边故，六神通无边是毕竟净？”

“善现，以毕竟空、无际空故，是毕竟净。”

“世尊，我无边故，佛十力无边。”

佛言：“如是毕竟净故。”

“世尊，何缘而说我无边故，佛十力无边是毕竟净？”

“善现，以毕竟空、无际空故，是毕竟净。”

“世尊，我无边故，四无所畏、四无碍解、大慈、大悲、大喜、大舍、十八佛不共法无边。”

佛言：“如是毕竟净故。”

“世尊，何缘而说我无边故，四无所畏乃至十八佛不共法无边是毕竟净？”

“善现，以毕竟空、无际空故，是毕竟净。”

“世尊，我无边故，无忘失法无边。”

佛言：“如是毕竟净故。”

“世尊，何缘而说我无边故，无忘失法无边是毕竟净？”

“善现，以毕竟空、无际空故，是毕竟净。”

“世尊，我无边故，恒住舍性无边。”

佛言：“如是毕竟净故。”

“世尊，何缘而说我无边故，恒住舍性无边是毕竟净？”

“善现，以毕竟空、无际空故，是毕竟净。”

“世尊，我无边故，一切智无边。”

佛言：“如是毕竟净故。”

“世尊，何缘而说我无边故，一切智无边是毕竟净？”

“善现，以毕竟空、无际空故，是毕竟净。”

“世尊，我无边故，道相智、一切相智无边。”

佛言：“如是毕竟净故。”

“世尊，何缘而说我无边故，道相智、一切相智无边是毕竟净？”

“善现，以毕竟空、无际空故，是毕竟净。”

“世尊，我无边故，一切陀罗尼门无边。”

佛言：“如是毕竟净故。”

“世尊，何缘而说我无边故，一切陀罗尼门无边是毕竟净？”

“善现，以毕竟空、无际空故，是毕竟净。”

“世尊，我无边故，一切三摩地门无边。”

佛言：“如是毕竟净故。”

“世尊，何缘而说我无边故，一切三摩地门无边是毕竟净？”

“善现，以毕竟空、无际空故，是毕竟净。”

“世尊，我无边故，预流果无边。”

佛言：“如是毕竟净故。”

“世尊，何缘而说我无边故，预流果无边是毕竟净？”

“善现，以毕竟空、无际空故，是毕竟净。”

“世尊，我无边故，一来、不还、阿罗汉果无边。”

佛言：“如是毕竟净故。”

“世尊，何缘而说我无边故，一来、不还、阿罗汉果无边是毕竟净？”

“善现，以毕竟空、无际空故，是毕竟净。”

“世尊，我无边故，独觉菩提无边。”

佛言：“如是毕竟净故。”

“世尊，何缘而说我无边故，独觉菩提无边是毕竟净？”

“善现，以毕竟空、无际空故，是毕竟净。”

“世尊，我无边故，一切菩萨摩诃萨行无边。”

佛言：“如是毕竟净故。”

“世尊，何缘而说我无边故，一切菩萨摩诃萨行无边是毕竟净？”

“善现，以毕竟空、无际空故，是毕竟净。”

“世尊，我无边故，诸佛无上正等菩提无边。”

佛言：“如是毕竟净故。”

“世尊，何缘而说我无边故，诸佛无上正等菩提无边是毕竟净？”

“善现，以毕竟空、无际空故，是毕竟净。”

尔时，善现复白佛言：“世尊，若菩萨摩诃萨能如是觉知，是为菩萨摩诃萨般若波罗蜜多。”

佛言：“如是毕竟净故。”

“世尊，何缘而说若菩萨摩诃萨能如是觉知，是为菩萨摩诃萨般若波罗蜜多即毕竟净？”

“善现，以毕竟空、无际空故成道相智。”

“世尊，若菩萨摩诃萨修行般若波罗蜜多，不住此岸、不住彼岸、不住中流，是为菩萨摩诃萨般若波罗蜜多。”

佛言：“如是毕竟净故。”

“世尊，何缘而说若菩萨摩诃萨修行般若波罗蜜多，不住此岸、不住彼岸、不住中流，是为菩萨摩诃萨般若波罗蜜多即毕竟净？”

“善现，以三世法性平等故成道相智。”

### 初分著不著相品第三十六之一

尔时，具寿善现白佛言：“世尊，住菩萨乘诸善男子、善女人等，若无方便善巧，于此般若波罗蜜多起般若波罗蜜多想，以有所得为方便故，弃舍远离甚深般若波罗蜜多。”

佛言：“善现，善哉！善哉！如是，如是，如汝所说。彼善男子、善女人等，于此般若波罗蜜多著名著相，是故于此弃舍远离。”

具寿善现复白佛言：“世尊，云何彼善男子、善女人等，于此般若波罗蜜多著名著相？”

佛言：“善现，彼善男子、善女人等，于此般若波罗蜜多取名取相，取名相已耽著般若波罗蜜多，不能证得实相般若，是故彼类弃舍远离甚深般若波罗蜜多。

“复次，善现，住菩萨乘诸善男子、善女人等，若无方便善巧，于此般若波罗蜜多取名取相，取名相已恃此般若波罗蜜多而生憍慢，不能证得实相般若，由斯彼类弃舍远离甚深般若波罗蜜多。

“复次，善现，住菩萨乘诸善男子、善女人等，若有方便善巧，以无所得为方便，于此般若波罗蜜多不取名相、不起耽著、不生憍慢，便能证得实相般若，当知此类名不弃舍远离般若波罗蜜多。”

具寿善现即白佛言：“甚奇！世尊善为菩萨摩诃萨众于此般若波罗蜜多开示分别著不著相。”

尔时，具寿舍利子问具寿善现言：“菩萨摩诃萨行般若波罗蜜多时，云何为著及不著相？”

善现答言：“舍利子，住菩萨乘诸善男子、善女人等，若无方便善巧行般若波罗蜜多时，于色谓空，起空想著，于受、想、行、识谓空，起空想著；若于眼处谓空，起空想著，于耳、鼻、舌、身、意处谓空，起空想著；若于色处谓空，起空想著，于声、香、味、触、法处谓空，起空想著；若于眼界谓空，起空想著，于色界、眼识界及眼触、眼触为缘所生诸受谓空，起空想著；若于耳界谓空，起空想著；于声界、耳识界及耳触、耳触为缘所生诸受谓空，起空想著；若于鼻界谓空，起空想著，于香界、鼻识界及鼻触、鼻触为缘所生诸受谓空，起空想著；若于舌界谓空，起空想著，于味界、舌识界及舌触、舌触为缘所生诸受谓空，起空想著；若于身界谓空，起空想著，于触界、身识界及身触、身触为缘所生诸受谓空，起空想著；若于意界谓空，起空想著，于法界、意识界及意触、意触为缘所生诸受谓空，起空想著；若于地界谓空，起空想著，于水、火、风、空、识界谓空，起空想著；若于无明谓空，起空想著，于行、识、名色、六处、触、受、爱、取、有、生、老死愁叹苦忧恼谓空，起空想著；若于布施波罗蜜多谓空，起空想著，于净戒、安忍、精进、静虑、般若波罗蜜多谓空，起空想著；若于内空谓空，起空想著，于外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空谓空，起空想著；若于真如谓空，起空想著，于法界、法性、不虚妄性、不变异性、平等性、离生性、法定、法住、实际、虚空界、不思议界谓空，起空想著；若于苦圣谛谓空，起空想著，于集、灭、道圣谛谓空，起空想著；若于四静虑谓空，起空想著，于四无量、四无色定谓空，起空想著；若于八解脱谓空，起空想著，于八胜处、九次第定、十遍处谓空，起空想著；若于四念住谓空，起空想著，于四正断、四神足、五根、五力、七等觉支、八圣道支谓空，起空想著；若于空解脱门谓空，起空想著，于无相、无愿解脱门谓空，起空想著；若于菩萨十地谓空，起空想著；若于五眼谓空，起空想著，于六神通谓空，起空想著；若于佛十力谓空，起空想著，于四无所畏、四无碍解、大慈、大悲、大喜、大舍、十八佛不共法谓空，起空想著；若于无忘失法谓空，起空想著，于恒住舍性谓空，起空想著；若于一切智谓空，起空想著，于道相智、一切相智谓空，起空想著；若于一切陀罗尼门谓空，起空想著，于一切三摩地门谓空，起空想著；若于预流果谓空，起空想著，于一来、不还、阿罗汉果谓空，起空想著；若于独觉菩提谓空，起空想著；若于一切菩萨摩诃萨行谓空，起空想著；若于诸佛无上正等菩提谓空，起空想著；若于过去法谓空，起空想著，于未来、现在法谓空，起空想著。

“复次，舍利子，住菩萨乘诸善男子、善女人等，若无方便善巧行般若波罗蜜多时，于色谓色，起色想著，于受、想、行、识谓受、想、行、识，起受、想、行、识想著；若于眼处谓眼处，起眼处想著，于耳、鼻、舌、身、意处谓耳、鼻、舌、身、意处，起耳、鼻、舌、身、意处想著；若于色处谓色处，起色处想著，于声、香、味、触、法处谓声、香、味、触、法处，起声、香、味、触、法处想著；若于眼界谓眼界，起眼界想著，于色界、眼识界及眼触、眼触为缘所生诸受谓色界乃至眼触为缘所生诸受，起色界乃至眼触为缘所生诸受想著；若于耳界谓耳界，起耳界想著，于声界、耳识界及耳触、耳触为缘所生诸受谓声界乃至耳触为缘所生诸受，起声界乃至耳触为缘所生诸受想著；若于鼻界谓鼻界，起鼻界想著，于香界、鼻识界及鼻触、鼻触为缘所生诸受谓香界乃至鼻触为缘所生诸受，起香界乃至鼻触为缘所生诸受想著；若于舌界谓舌界，起舌界想著，于味界、舌识界及舌触、舌触为缘所生诸受谓味界乃至舌触为缘所生诸受，起味界乃至舌触为缘所生诸受想著；若于身界谓身界，起身界想著，于触界、身识界及身触、身触为缘所生诸受谓触界乃至身触为缘所生诸受，起触界乃至身触为缘所生诸受想著；若于意界谓意界，起意界想著，于法界、意识界及意触、意触为缘所生诸受谓法界乃至意触为缘所生诸受，起法界乃至意触为缘所生诸受想著；若于地界谓地界，起地界想著，于水、火、风、空、识界谓水、火、风、空、识界，起水、火、风、空、识界想著；若于无明谓无明，起无明想著，于行、识、名色、六处、触、受、爱、取、有、生、老死愁叹苦忧恼谓行乃至老死愁叹苦忧恼，起行乃至老死愁叹苦忧恼想著；若于布施波罗蜜多谓布施波罗蜜多，起布施波罗蜜多想著，于净戒、安忍、精进、静虑、般若波罗蜜多谓净戒乃至般若波罗蜜多，起净戒乃至般若波罗蜜多想著；若于内空谓内空，起内空想著，于外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空谓外空乃至无性自性空，起外空乃至无性自性空想著；若于真如谓真如，起真如想著，于法界、法性、不虚妄性、不变异性、平等性、离生性、法定、法住、实际、虚空界、不思议界谓法界乃至不思议界，起法界乃至不思议界想著；若于苦圣谛谓苦圣谛，起苦圣谛想著，于集、灭、道圣谛谓集、灭、道圣谛，起集、灭、道圣谛想著；若于四静虑谓四静虑，起四静虑想著，于四无量、四无色定谓四无量、四无色定，起四无量、四无色定想著；若于八解脱谓八解脱，起八解脱想著，于八胜处、九次第定、十遍处谓八胜处、九次第定、十遍处，起八胜处、九次第定、十遍处想著；若于四念住谓四念住，起四念住想著，于四正断、四神足、五根、五力、七等觉支、八圣道支谓四正断乃至八圣道支，起四正断乃至八圣道支想著；若于空解脱门谓空解脱门，起空解脱门想著，于无相、无愿解脱门谓无相、无愿解脱门，起无相、无愿解脱门想著；若于菩萨十地谓菩萨十地，起菩萨十地想著；若于五眼谓五眼，起五眼想著，于六神通谓六神通，起六神通想著；若于佛十力谓佛十力，起佛十力想著，于四无所畏、四无碍解、大慈、大悲、大喜、大舍、十八佛不共法谓四无所畏乃至十八佛不共法，起四无所畏乃至十八佛不共法想著；若于无忘失法谓无忘失法，起无忘失法想著，于恒住舍性谓恒住舍性，起恒住舍性想著；若于一切智谓一切智，起一切智想著，于道相智、一切相智谓道相智、一切相智，起道相智、一切相智想著；若于一切陀罗尼门谓一切陀罗尼门，起一切陀罗尼门想著，于一切三摩地门谓一切三摩地门，起一切三摩地门想著；若于预流果谓预流果，起预流果想著，于一来、不还、阿罗汉果谓一来、不还、阿罗汉果，起一来、不还、阿罗汉果想著；若于独觉菩提谓独觉菩提，起独觉菩提想著；若于一切菩萨摩诃萨行谓一切菩萨摩诃萨行，起一切菩萨摩诃萨行想著；若于诸佛无上正等菩提谓诸佛无上正等菩提，起诸佛无上正等菩提想著；若于过去法谓过去法，起过去法想著，于未来、现在法谓未来、现在法，起未来、现在法想著。