## 大方等大集经 第五十八卷

高齐天竺三藏那连提耶舍译

### 须弥藏分第十五陀罗尼品第四

尔时世尊告功德天言。清净智。我于往昔与汝二人。于因陀罗幢相王佛所同发誓愿。我今与汝得愿满足。我今已得阿耨多罗三藐三菩提。汝亦住于功德之处。功德天言如是如是。大德婆伽婆。如是如是大德修伽陀。我与世尊所愿已满。我与世尊善欲已满。我共世尊昔于因陀罗幢相王佛所同发誓愿。今愿悉满心意满足。是故如来出现于世。我今得住功德之处。我今虽复得功德处。犹故未能满昔本愿成熟众生。何以故。此处多有象龙马龙蛇龙鱼龙虾蟆龙。彼于此界诸众生中起于恶行。虽说甚深作光陀罗尼。犹故未制此诸恶龙。彼龙常起非时寒热恶云暴雨旱潦不调伤害众生及以五谷芽茎枝叶华果药草。大德世尊。今此世界四天下中。诸龙大龙及龙眷属男龙女龙龙男龙女。所有龙趣生者。彼一切皆已来集。又十方世界一切佛刹。诸大菩萨摩诃萨皆来集会。及一切天．夜叉．罗刹．乾闼婆．紧那罗．鸠槃荼．饿鬼．毗舍遮．富单那．迦吒富单那．等一切来集。又复世尊。声闻弟子人非人等。亦悉来集在大集会。为听法故住于佛前。一切众生依四食活。大德婆伽婆。今正是时。唯愿除此诸恶毒龙灾害方便。于如来所无有信心。其心常与恶法相应。恼乱众生损坏众生。资生之具毒恶粗犷。于诸众生无悲愍心不见后世。莫令于我所化众生为作障难。是故世尊。于彼众生应起大悲灭彼诸恶

尔时世尊告须弥藏龙仙菩萨摩诃萨言。善男子。汝于往昔然灯佛所。为化诸龙发大勇猛弘誓大愿。汝须弥藏。有四生龙大龙毒恶。过去未来现在所有气毒龙见毒龙。触毒啮毒贪毒嗔毒痴毒龙等。此诸恶龙。今当云何如法除彼所有恶业。令诸众生所有种种资生之具无所损减。于三宝中信乐爱敬。深信后世离于恶业。尔时须弥藏龙仙菩萨摩诃萨白佛言。世尊。我当入彼毒龙宫中结加趺坐入龙频申三昧。以此三昧力故。令彼恶龙贪嗔傲慢皆悉消灭。柔和调伏其心寂静深信后世。于一切众生所。慈悲怜愍起救济心。令彼毒龙心生敬信。亦不恼乱一切众生。安置救济众生心地。又世间所有风雨旱潦。有云大云寒热所害。彼诸众生当称我名合十指掌作如是言。大慈悲者。念我念我能化伏龙。须弥藏菩萨种种方便智慧勇猛修行无上菩提道者。唯愿救我除灭我苦。作是言已即说咒曰

多地耶他萨耽婆步阇毗梨荼步阇输拒卢梨荼步阇迷卢阇婆伽除婆步阇炎(于剑反)炎阿泥婆步阇苏摩罗阿跋多步阇债菩步阇莎波呵

此陀罗尼咒句拥护某甲莎波呵

大德婆伽婆。若有众生为诸毒龙之所恼乱。当称我名并诵此陀罗尼。能灭此龙贪嗔慢妒毒恶之心。我以清净天耳过于人耳而得闻之。我得闻已。若四生龙大龙龙父龙母龙男龙女及龙眷属。不能令彼生敬信心。犹作如是非时风雨寒热旱潦灾云恶等。若不灭者。又我不与一切众生安乐因缘满其愿者。我便欺诳一切十方三世诸佛。亦莫令我得成阿耨多罗三藐三菩提。如是大德婆伽婆。我于过去然灯佛所。于佛眷属大众之前。发于如是坚固大愿。从是以来常善安住教化众生。又从是来。复于亿那由他百千佛所诸佛现在眷属前。亦作如是坚固大愿。我常安住大精进力。教化众生策勤不惓。如我今者于世尊前坚固精进等无有异。为欲降化诸恶龙故。世尊。我念过去阿僧祇劫已来。未曾忆念于一念顷舍于坚固勇猛精进心。常安住坚固精进教化众生。乃至今日亦复教化一切众生。此诸龙王。于大乘法精进修行。谓此善住龙王为一切象龙王。此难陀龙王婆难陀龙王为一切蛇龙主。此阿耨达龙王为一切马龙主。此婆楼那王为一切鱼龙主。此摩那苏婆帝龙王为一切虾蟆龙主。如是等诸大龙王。能与众生作诸衰恼。自余诸龙自力不堪作上衰患。此五大龙王安住大乘有大威德。是大龙王各各佛前约率眷属。不令起作如上灾祸。于佛法灯三宝种姓。久住于世不令速灭。尔时一切诸来大众。同声赞须弥藏龙仙菩萨摩诃萨言。善哉善哉

尔时善住龙王。从座而起偏袒右肩。合掌向佛而作是言。大德婆伽婆。依属于我诸龙大龙。所谓胎生卵生湿生化生。随佛弟子声闻菩萨徒众眷属。所住国土慈心相向。无怨害心住安等心。又彼国土得为王者。于佛法中得净信心拥护佛法。不恃傲贵自在而生憍慢毁坏佛法。亦不恼乱比丘比丘尼优婆塞优婆夷所有依佛出家若器非器。剃除须发服持袈裟至于彼人信心护持。其国土中或余众生于佛法中起怨刺者。国王应当如法遮约。又其国中先王敬信。曾施沙门及婆罗门田宅封邑。令其受用更不追夺。若有辅相明智大臣。和合一心共治国事。得财坚固尝舒施手。是刹利王善护国土。一切国中所有斗诤秽浊。如前所说。我等诸王。各各自敕己之眷属不起灾变。何故我今作如是敕。此袈裟染衣一切过去诸佛常所加持。又此袈裟则为一切诸菩萨种。则是趣向涅槃正路。即是刚刀能断烦恼。则是涅槃种子。则是失道者灯明。亦是除病者药。如大猛风吹无明云。则是欲行恶道者杖。则是吐药能吐烦恼毒。则是金刚坏修罗冤。则是一切善法宝藏。如清净水能洗罪染。观诸法犹如明镜。能摄乱心犹如罗网。能容禅定犹如宝箧。犹如大地能生诸波罗蜜。应当顶戴如髻明珠。能容忍辱犹如屋宅。则是净器容十地行。障诸外道犹如城郭。则是良医治烦恼病。于诸学者如须弥山。除烦恼蒸犹如明月。除邪见闇犹如净日。为智慧藏犹如大海。于菩提分法犹如华鬘。于一切智智犹如贤瓶。一切佛护犹如意珠。又此袈裟一切诸佛之所加护。于诸众生雨法雨故。是故婆伽婆。若恶刹利王破坏佛法。恼乱比丘比丘尼乃至器非器依佛出家者。若治罚其身。或税其物乃至断命。是故其国中。有敬信佛天夜叉罗刹阿修罗鸠槃荼饿鬼等有大威德。于彼一切刹利王所起嗔恚心。令彼国土斗诤饥俭疫病刀兵竞起。非时风雨旱潦寒热。损伤五谷种子芽茎枝叶华果药味。此非龙过。是诸龙等实自无辜横得恶名。大德婆伽婆。譬如婆罗门自食蒜已与宝女通。不言己臭妄怨宝女言汝臭秽。世尊。是刹利恶王亦复如是。舍刹利法行首陀行。以是因缘。彼护国土威德诸天乃至薜荔等。心生嗔忿破坏国土。国王臣民不审已过。妄与诸龙大龙而作恶名。佛言龙王。已曾教敕一切诸王。若顺教行者得人天乐。乃至获得涅槃之乐。若恶刹利王不顺教行者。乃至堕于阿鼻地狱。复告龙王。各各自诫己之眷属。当设严教勿令违犯。令彼现在及未来世莫坏我法及三宝种。尔时龙王白佛言。如是如是婆伽婆。如是如是修伽陀。世尊。随彼彼土若有持戒多闻所居之处。于彼国中随其所有我之眷属。若男龙女龙龙父龙母龙男龙女及龙眷属。于彼国土若城邑聚落一切诸处。作非时风雨霜雹寒热。伤坏五谷华果药味资生之具。世尊。若彼福田所居之处。若有诸龙违背我教。我与立誓令彼恶龙其身焦瘦退失神通。焦热触身依报灭坏。无复辞辩不堪为作。即说咒曰

多地耶他那伽啖步蓰那伽泥迷那伽陀啰输伽啰输伽啰阇逻输伽啰阿鼻摩只娑波呵娑啰目仚迦罗帝步簁那婆萨耽鞞帝阇耶婆颇隶毗目赊羯隶莎波呵

如是陀罗尼句拥护某甲令一切怖畏一切灾害悉令消灭莎波呵

尔时一切大众赞善住龙王言。善哉善哉。大龙王。能护一切众生。尔时会中一切龙众惊怖恐惧。时难陀龙王。婆难陀龙王。从座而起偏袒右肩。合掌向佛而作是言。大德婆伽婆。若现在世未来世。若恶刹利王。悭惜资财自不受用。亦不施他。于己资财悭惜耽着不舒施手。于沙门婆罗门不信。不施贫穷行路乞匃之者。皆不给济于己宫内及其眷属。亦复不与如法乐事。彼彼守护国土。诸天夜叉罗刹阿修罗鸠槃茶饿鬼等有大威德。彼等一切于恶刹利王起嗔怒心。令彼国土斗诤饥馑疫病刀兵竞起。乃至五谷药味悉皆损坏。非彼诸龙及大龙过。彼龙王等实无过失横得恶名。譬如有风吹彼臭尸。世间之人便言臭风然彼风性实非臭也。如是世尊。恶刹利王亦复如是以悭贪故。一切护国土者起嗔恚心。以嗔恚故破乱其国。横为诸龙而作恶名。虽然我为彼龙而作教令。若彼诸龙。若过去若未来违我教者。若于如是诸佛所有声闻弟子持戒多闻所居国土。若我眷属胎生卵生湿生化生。若男龙女龙龙父龙母龙男龙女及龙眷属。于彼城邑聚落山川溪谷。作非时风雨旱潦灾雹大寒大热。伤害众生五谷华果及诸药味资生之具。于佛声闻弟子福德人所。作损害者。彼诸龙等违我命者当为立誓。令彼诸龙身体挛缩不能游行。退失神通焦热触身。一切依报悉皆损坏。无复辞辩无所能作。即说咒曰

多地他婆啰拏输迷鸠牛婆头啰踦婆嚧拏惧鞞阿迦罗踦翅赊泥毗摩何啰伽踦鸠拏鼻阿罗耆阿多沙隶那耶那耽鞞迦罗鸠世衰鸯惧波罗制干陀何罗婆斯莎婆呵

此陀罗尼句拥护某甲莎波呵

尔时一切大众。赞难陀跋难陀言。善哉善哉。尔时阿那婆达多龙王。亦于佛前自誓拥护。敕诸眷属亦如上说。即说咒曰

多地他那摩比梨世那婆那摩比梨世阿奴差那婆躬阇鼻踦佉伽裴佉钵啰都嚧安廌(徒卖反)贺耶斯隶那啰耶拏瞿迷比那悉须隶阿赊迦啰迷阿初是泥移簁牟尼萨鞞莎波呵

此陀罗尼拥护某甲令无怖畏殃祸莎波呵

尔时婆楼那龙王。亦于佛前教令眷属。及自要誓亦如上说。即说咒曰

多地他兮摩鞞迷簸罗绮拏瞿泥多摩频度帝利泥婆罗叉达利迷伽僧俱迷比耶牟芩翅世徒嚧谟提摩移(上)多那锯斯折摩奚鸡遮罗何啰鸯耆那荼达坻犍荼加都隶莎波呵

此陀罗尼句拥护某甲莎波呵

尔时摩那苏婆帝龙王。即从座起。偏袒右肩右膝着地。合掌向佛而作是言。大德婆伽婆。若有依我诸龙大龙。胎生卵生湿生化生。婆伽婆。若现在未来有恶刹利王等。舍刹利王法行于恶行。是王当趣阿鼻地狱先道。当知皆是恶刹利王过。龙王无辜横加恶名。以此因缘龙王嗔忿作诸恶业。虽然我等敬受如来之教。世尊。譬如人众之中有妙宝女。澡浴清净以香涂身。着转轮圣王上妙衣服。于其头首着胜七宝鬘。以真金绳臂印环钏以自庄严乘大象乘。眷属围绕送诣刹利王所。如是世尊。我等诸龙畜生所摄损坏之身。为贪嗔慢之所染污。如来今者是法轮王。以第一调伏水。洗浴我等服惭愧衣。以三十七助菩提分鬘。庄严头首。以种种三昧陀罗尼忍地。庄严我等心意识。升大乘车。我今欲往离于五浊清净佛土随佛世尊为诸清净大菩萨众之所围绕说大乘法处。是故我等敬受佛教。我于今者及自眷属。安住坚固弘誓大愿。在在处处城邑聚落山川边城。若声闻乘人。若辟支佛乘人。若菩萨乘人。若出家若在家。若持戒若破戒。若多闻若少闻。若精进若懈怠。若定若乱。若念若失念。但于如来所爱信恭敬心生希有。于法僧所及圣爱戒亦复如是。于三菩提随意趣向。爱信恭敬生希有心。坚固安住随所住处。若我眷属若龙父龙母若男龙女龙若龙男若龙女及龙眷属。随在在处处城邑聚落山川边崄。非时风雨旱潦灾雹寒热暴起。伤害五谷种子芽茎枝叶及诸药味资生之具。在在处处随有佛诸声闻弟子福田住处。若有诸龙违我命教。我今立誓令其身体一切挛缩。退失神通不能游行。焦热触身诸根闭塞。依报失坏不能为作。即说咒曰

多地耶他佛陀阇耶婆罗差阿摩尼迷菩哆娑离梨阿婆末提钵啰帝耶尼梨阿婆尼逻迷仚罢输簁那苏都卑钵梨卑娑什鞞娑揵陀婆梨婆啰諵讫利移莎波呵

此陀罗尼拥护某甲莎波呵

尔时一切诸来大众欢喜踊跃。合掌赞叹摩那苏帝龙王言。善哉善哉。大丈夫。汝所应作为欲利益一切众生。是时一切龙众。惊怖战栗闷乱失性。尔时有乾闼婆仙名曰药生。即从座起偏袒右肩。合掌向佛而作是言。诸佛大众当一心念。若现在若未来。恶刹利王愚痴无智憍慢所害。不顾后世欺诳无悲。恼乱比丘比丘尼。乃至归依如来剃须着袈裟衣者。而作恼乱。我当于彼恶刹利王所。以三昧力故而作是誓。令彼恶王现得果报。当令王身及其眷属资生乐具为诸敌国之所侵夺。及为内贼反逆扰乱。河池枯竭或复潦溢。疫病所恼恶星变现。寇贼竞起耽荒着乐。家亲眷属乖散不安。四大变异鬼神娆乱。天及诸龙乃至饿鬼有威德者悉皆不安。有刹利婆罗门毗舍首陀。若男若女亦悉不安。师子虎狼恶兽毒虫亦皆不安。我今为欲破坏彼恶王国故作此誓。何以故。是诸恶王于如来所出家剔发一切诸佛之所住持兴三宝种者。而作恼乱。即说咒曰

多地他跋泥耶婆那钵隶摩诃跋那泥度嚧摩遮哜鸠苏摩婆罗帝育多衫婆差鞞摩地利多差婆(上)嚧钵那耶钵利婆利菩摩度嚧迦啰迷泥何镰阇斯逻迷帝利裴摩跋多磨输嚧佉誓那耶那嫌居隶卑婆车鞞梨拪陀那谟制僧伽毗舍差波罗刹帝波罗民陀达隶浮弥颇师哜于嚧摩陀隶婆那伽逝浮摩哜阿婆哜颇那耶比梨使什婆迦罗迷修多罗差乾闼婆斯迷莎波呵

此陀罗尼句拥护某甲令无怖畏灾祸莎波呵

令恶刹利王及不见后世恼乱比丘者得如是恶

尔时一切诸来龙众及乾闼婆众。各作是言。愿放舍我。若刹利王违法行恶恼乱法僧。我当顺誓还。令我等于自宫内游戏歌舞自在受乐。尔时一切诸来大众同声赞言。善哉善哉。尔时地藏菩萨摩诃萨。合掌礼佛而作是言。世尊我有一切三昧游戏神通。今亦欲说幢杖大陀罗尼门。若于此幢杖大陀罗尼门一经耳者。所有耳病悉得除愈。亦除一切贪嗔痴等烦恼诸病。设不全灭能令轻薄。以此咒咒于海皮。安禅百千遍用涂王鼓。有闻声者。所有贪嗔痴等一切烦恼悉皆微薄于佛法中得清净信恭敬爱乐希有之心。亦得勇猛随顺法行。深信后世资生丰足。众人爱乐莫不憙见。即说咒曰

多地他崩伽婆末帝阿卢波摩帝器多罗浮革波那蹇地句那摩仚隶磨蹉奴隶桥何啰那地那叉跋迷槃陀何啰输迷捭伽罗耆梨迷卢醯多何罗鞞儜伽罗苏婆伽那子梨泥安陀柘逝梨迦啰浮逝鸡舍卢醯三摩提头婆利莎波呵

此陀罗尼句拥护某甲令离怖畏莎波呵

尔时如来赞地藏菩萨摩诃萨言。善哉善哉。善丈夫。及一切大众亦共赞言。善哉善哉。尔时无尽意菩萨。即从座起偏袒右肩。合掌向佛而作是言。佛及大众唯愿随喜。我今亦欲说大陀罗尼。名一切如来语言音声发幢盖摩尼愿眼。有大威德。有大威势。有大威力。满多闻藏满智慧藏。诸佛声闻之所成就。若有于如来所。尽形寿安住净戒。安住优婆塞戒。若住沙弥戒。若住具足戒。若器非器。若于此幢盖摩尼愿眼大陀罗尼。能受持读诵七日七夜。慧观方便恒常观察于五受阴。数数诵此幢盖愿眼大陀罗尼。于七日七夜能诵满百千遍。便得闻持随闻能受。得无量辩才。能令刹利婆罗门毗舍首陀及一切众生生敬信心。又复能令丰足资财趣向天道。常得亲近生诸佛前。即于佛前而说咒曰

多地他帝利拏僧是若翅鼻帝利拏频鞞迦[口*蓝]陀差蒱婆苏闭遮摩罗谌鞞阿婆罗差阿差耶卢臂阿迟耶兜摩帝弥利尸利婆毗莎婆利鸯[(王*巨)/木]阇陀是祢阇阇啰奴迷阿那摩输地弥梨佉其梨差居罗婆哜末伽婆差袍婆莎婆利阿佛梨帝苏步莎婆啰佉逝苏谟帝谟泥莎波呵

此陀罗尼拥护某甲莎波呵

尔时世尊赞无尽意菩萨言。善哉善哉。善丈夫。于我法中善作住持。汝能显现此幢盖愿眼大陀罗尼。能示一切众生多闻眼。尔时一切菩萨大众赞无尽意菩萨言。善哉善哉。善丈夫。汝于现在及未来世若有趣向一切大乘众生。则能增长住持多闻之聚。汝今于此幢盖愿眼满足多闻大陀罗尼。能显示故

尔时文殊师利童子菩萨摩诃萨。即从座起偏袒右肩。合掌向佛而作是言。世尊。我今亦欲令此四天下所有树木华果五谷药味芽茎枝叶。及依地众生资须之具令其丰足。为拥护故说大陀罗尼。名能惧尸利子利奴。此四天下中希有未有未见未闻。如来所作如是大集我今说此能惧尸利子利奴大陀罗尼。有大威力。增长一切种子芽茎枝叶华果药味。润泽甘美悉皆丰饶。令一切众生能作信戒多闻布施智慧慈悲方便。长养一切助菩提分法。即于佛前而说咒曰

多地他阿曼祢耶居闭伽婆叉毗誓渠卢遮卢迷钵吒叉卢迷尸利耶叉居苏迷那婆锯闻地(徒买反)何啰阇跋迷车吒婆波摩哜毕素狼只阿佛啰素隶何娑伽阇差卢摩浮阇差钳毗啰婆素迷阿奴摩耶萨利钵罗赊都裔莎波呵

此陀罗尼句拥护某甲莎波呵

尔时文殊师利白佛言。世尊。以此陀罗尼书高幢上。以大音声而读诵之。复以此陀罗尼咒磨陀那果汁一千遍。用散树木田苗五谷。若以此咒咒诸[彖/虫]鼓而吹击之。随其音声所到之处。所有华果五谷药味依地生者。一切灾害无能毁坏。无能干枯。不能烧灭。亦复不能夺其精气。又亦不能损其势力。无能劫夺。若天若龙乃至大威德薜荔鬼。若魔若魔子若魔眷属不能为害。况余众生及众生数。惟除宿业定障。尔时世尊赞言。善哉善哉。善男子。汝今善能于四天下中升施德乘。善男子。汝复又能助成无量众生无上菩提之道。尔时一切诸菩萨众赞文殊师利菩萨言。善哉善哉。如汝所作常应如是。尔时观世音菩萨语弥勒菩萨摩诃萨言。我今与汝大陀罗尼。名船华功德。以此陀罗尼句。于诸众生被以大慈铠音而为说法。是等众生以汝三昧神通力故得闻正法。除诸恶心及诸邪见诸恶知识及诸恶伴。恒常忆念慈悲善根。于一切众生所起怜愍心。深见后世心。远离十不善心。住十善道心。悉能清净一切众生心。降注法雨称众生欲。一切冤家令其欣喜生信乐心。即说咒曰

多地耶他蓝步莎婆利迦莎耶跋迷三称移婆竭隶陀婆何楞伽阇隶暮力差素何叉莎婆梨苏呵风只阿婆路迦隶悉陀阿毗婆差驰呵那频婆子梨阿毗扇陀遏鞞搔婆遮罗阿婆啰何罗斯婆罗呵初地利[王\*垔]迦何啰都裔三摩提羯泥婆罗阇尼帝利摩诃浮多多究细阿啰拏尼隶婆罗呵赊迷尼罗居苏迷莎波呵

此陀罗尼句拥护国主莎波呵

如是弥勒。此船华功德大陀罗尼。以此陀罗尼铠。菩萨摩诃萨为众生说法。若诸众生闻此陀罗尼音一经耳者。乃至微细蚊蚋虫等。浊恶之心皆悉消灭。于善法中得安住心。况复人等得闻此陀罗尼。若有人欲求雨者。当至泉源龙居之处。诵此陀罗尼一日诵一千八遍。日日如是乃至七日。复以种种好华名香百味饮食散龙池中。唯除酒肉五辛不净之食。从月七日至十四日。于十五日旦当以胡椒末和篦麻油咒一千八遍。涂白[叠\*毛]上弃龙泉中。能令此龙于彼人所生大欣喜便澍大雨

尔时会中诸大龙及诸龙仙诸来集者。得闻船华功德大陀罗尼。欣喜踊跃不能自胜。深自庆幸起于慈心信后世心。于三宝中净信尊重。生恭敬心希有之心。忏悔自己生畜生趣恶业之心。入无上大乘心。彼诸龙等各随力能欲供养佛。诸龙大龙或有雨于金末银末牛头栴檀坚黑沉水龙坚栴檀多摩罗叶香又雨优钵罗华波头摩种种诸华种种衣种种盖种种幢幡金绳珠璎。一切诸龙大龙向佛合掌。一时同声而作是言。大德婆伽婆。我等一切于三宝所。住增上信乐心。我等今者于世尊前说诚实誓。在在处处城邑聚落人民之中。显示如是船华功德陀罗尼。如是一切诸余陀罗尼。谓水宅心陀罗尼。磨刀陀罗尼。幢盖愿陀罗尼。能求尸利子利奴陀罗尼。船华功德陀罗尼。及四天王所说陀罗尼。并四龙心陀罗尼。如是等大陀罗尼。在在处处一一显示演说受持读诵。我等诸龙随彼彼处城邑聚落边地山川。随其时节起云降雨。寒温调适。我等于彼彼处。灭除自军他军斗乱诤讼疫病饥馑死亡等。令其处处安隐丰熟。人民安乐甚可爱乐。我又令彼种子芽茎枝叶华果树木五谷药草。增长其味不令损减。众生依报丰饶。肥腻甘甜胜味妙香能令出生。我等亦能令阎浮提一切诸王悉生慈心利益心无怨心无违诤心。如是婆罗门刹利毗舍首陀。乃至夜叉令生慈心。乃至优婆塞优婆夷。令生和合心。随此陀罗尼所至到处。我等能为如上所说之事

尔时世尊赞诸龙言。善哉善哉。尔时一切诸来大众亦赞诸龙。善哉善哉。尔时须弥藏菩萨亦赞善哉。赞善哉已。告功德天言。清净智。汝今乃有如是无量诸大菩萨以为善友。犹故不能转调伏轮成熟众生。时功德天语须弥藏菩萨言。若菩萨摩诃萨以愿力自在因缘故。于此秽恶五浊佛刹受生。得值如是善知识伴。如我今日得遇如是相应善友者。彼人阿耨多罗三藐三菩提便在掌中。则为满足六波罗蜜。若有勇猛精进菩萨为善友所摄者。一切种智便在掌中。佛言。如是如是。清净智。如汝所说。若有菩萨摩诃萨愿力自在。为成熟众生因缘故生五浊世。勇猛精进坚固不退。以四摄法相应。为如是大善知识伴所摄。一切智智已在掌中。当知彼人便为满足六波罗蜜离三恶道。当知是人远离胞胎。当知是人住无学地尽诸有漏。当知彼人为一切诸佛忆念护持。当知是人住离欲地

尔时会中有天帝释。名无垢威德。合掌向佛而作是言。世尊。何因何缘。是诸龙大龙损坏世间众生资财。佛言。有二因缘。是诸龙等能坏世间众生资财。何等为二。一者贪力因缘。二者嗔力因缘。以是因缘故。起非时云雨霜雹寒热。损坏众生所有种子芽茎枝叶华果五谷药味。悉令烧然干枯堕落。损减众生资生之具。令身口意造作种种诸重恶业。众生以此重业障故。烧灭过去一切善根无有遗余。远离善知识常在三恶道。或有众生。于现在世为衣食故。乃至造作五逆重业。以恶业故于无量劫不得人身。设使久后得人身者。或诸根残缺或失正念。生真陀罗家下劣种姓工巧之家。贫穷下贱衣食不充资生乏短。又复以恶业故离善知识。以身口意恶业障行。复堕三恶道中乃至阿鼻地狱。是其胜路。如是善男子饮食乏短故。是诸众生久处生死沉流不绝。具受三涂种种极苦

尔时世尊即说偈言

&nbsp;&nbsp;&nbsp;&nbsp;所有诸苦生&nbsp;&nbsp;&nbsp;&nbsp;皆由于饮食

&nbsp;&nbsp;&nbsp;&nbsp;若离于饮食&nbsp;&nbsp;&nbsp;&nbsp;诸苦则不生

尔时无垢威德帝释。即说偈言

&nbsp;&nbsp;&nbsp;&nbsp;奇哉恩爱罥&nbsp;&nbsp;&nbsp;&nbsp;乃至于有顶

&nbsp;&nbsp;&nbsp;&nbsp;如是广大罥&nbsp;&nbsp;&nbsp;&nbsp;皆因饮食生

&nbsp;&nbsp;&nbsp;&nbsp;凡夫二种因&nbsp;&nbsp;&nbsp;&nbsp;爱绳系缚身

&nbsp;&nbsp;&nbsp;&nbsp;不能得逃避&nbsp;&nbsp;&nbsp;&nbsp;犹如鹿着罥

&nbsp;&nbsp;&nbsp;&nbsp;或走或徐行&nbsp;&nbsp;&nbsp;&nbsp;起已还复堕

&nbsp;&nbsp;&nbsp;&nbsp;爱毒药过故&nbsp;&nbsp;&nbsp;&nbsp;或啼或喜笑

&nbsp;&nbsp;&nbsp;&nbsp;机关苦轮逼&nbsp;&nbsp;&nbsp;&nbsp;犹如压油麻

&nbsp;&nbsp;&nbsp;&nbsp;一切诸人天&nbsp;&nbsp;&nbsp;&nbsp;爱逼迫亦然

&nbsp;&nbsp;&nbsp;&nbsp;百千众伎术&nbsp;&nbsp;&nbsp;&nbsp;虽见种种巧

&nbsp;&nbsp;&nbsp;&nbsp;爱戏弄人天&nbsp;&nbsp;&nbsp;&nbsp;巧妙过于彼

&nbsp;&nbsp;&nbsp;&nbsp;贪爱毒之过&nbsp;&nbsp;&nbsp;&nbsp;能害一切人

&nbsp;&nbsp;&nbsp;&nbsp;设学武勇怨&nbsp;&nbsp;&nbsp;&nbsp;犹尚不能及

&nbsp;&nbsp;&nbsp;&nbsp;如夜叉所执&nbsp;&nbsp;&nbsp;&nbsp;狂乱种种语

&nbsp;&nbsp;&nbsp;&nbsp;爱夜叉所执&nbsp;&nbsp;&nbsp;&nbsp;狂乱过于是

&nbsp;&nbsp;&nbsp;&nbsp;世有吉祥人&nbsp;&nbsp;&nbsp;&nbsp;能离恩爱怖

&nbsp;&nbsp;&nbsp;&nbsp;若能干竭爱&nbsp;&nbsp;&nbsp;&nbsp;则度世彼岸

尔时观世音菩萨。亦说偈言

&nbsp;&nbsp;&nbsp;&nbsp;贪嗔痴惑人&nbsp;&nbsp;&nbsp;&nbsp;狂乱无正念

&nbsp;&nbsp;&nbsp;&nbsp;远离一切善&nbsp;&nbsp;&nbsp;&nbsp;造作重恶业

&nbsp;&nbsp;&nbsp;&nbsp;不敬尊父母&nbsp;&nbsp;&nbsp;&nbsp;散灭于善道

&nbsp;&nbsp;&nbsp;&nbsp;不敬信三宝&nbsp;&nbsp;&nbsp;&nbsp;又造诸逆业

&nbsp;&nbsp;&nbsp;&nbsp;无有悲愍心&nbsp;&nbsp;&nbsp;&nbsp;暴恶甚可怖

&nbsp;&nbsp;&nbsp;&nbsp;彼嗔心力故&nbsp;&nbsp;&nbsp;&nbsp;入阿鼻地狱

&nbsp;&nbsp;&nbsp;&nbsp;众生嗔恚故&nbsp;&nbsp;&nbsp;&nbsp;迭互相食啖

&nbsp;&nbsp;&nbsp;&nbsp;数数恶道中&nbsp;&nbsp;&nbsp;&nbsp;众苦所逼迫

&nbsp;&nbsp;&nbsp;&nbsp;远离善知识&nbsp;&nbsp;&nbsp;&nbsp;恶心所踬顿

&nbsp;&nbsp;&nbsp;&nbsp;常处诸有海&nbsp;&nbsp;&nbsp;&nbsp;游行黑闇路

&nbsp;&nbsp;&nbsp;&nbsp;菩萨大悲身&nbsp;&nbsp;&nbsp;&nbsp;为如是众生

&nbsp;&nbsp;&nbsp;&nbsp;自舍于己乐&nbsp;&nbsp;&nbsp;&nbsp;令彼得解脱

&nbsp;&nbsp;&nbsp;&nbsp;修习菩提行&nbsp;&nbsp;&nbsp;&nbsp;造作三种事

&nbsp;&nbsp;&nbsp;&nbsp;建立胜法幢&nbsp;&nbsp;&nbsp;&nbsp;除灭众生恶

&nbsp;&nbsp;&nbsp;&nbsp;为一众生故&nbsp;&nbsp;&nbsp;&nbsp;广集诸苦行

&nbsp;&nbsp;&nbsp;&nbsp;精勤修道法&nbsp;&nbsp;&nbsp;&nbsp;舍财及身命

&nbsp;&nbsp;&nbsp;&nbsp;为一一众生&nbsp;&nbsp;&nbsp;&nbsp;无量劫受苦

&nbsp;&nbsp;&nbsp;&nbsp;救拔众生故&nbsp;&nbsp;&nbsp;&nbsp;堪忍世苦恼

&nbsp;&nbsp;&nbsp;&nbsp;功德天勇猛&nbsp;&nbsp;&nbsp;&nbsp;住教化众生

&nbsp;&nbsp;&nbsp;&nbsp;为贪欲众生&nbsp;&nbsp;&nbsp;&nbsp;发起菩提心

尔时功德天以一斛器盛诸种子。奉上观世音菩萨摩诃萨。而作是言。我今以此一切种子施善丈夫。为欲增益一切种子。愿令我意所欲成满。又令我能于四天下充足众生资生之具。于恶暴虐断善众生拔其苦恼。令得安住菩提之种

尔时观世音菩萨摩诃萨即以手执彼种子器。遍示十方作如是言。一切十方诸佛菩萨及以诸龙今现在者。愿悉念我。令使一切诸四天下所有种子芽茎枝叶华果五谷及诸药味。地味精气众生精气善法精气增长无损。又复令此四天下中三宝种性相续不断。使功德天一切所愿皆悉满足。常使功德天能令一切众生资财丰足。亦能教化一切众生。远离一切恶令发菩提心。又令诸众生得离三恶道生于天中。即说咒曰

多地他牟尼尸婆牟尼那佉牟尼波罗牟尼婆利萨[豆\*斤]婆于娑差帝刹多啰波罗那腻罗婆耶婆萨婆毗阇耶婆悉利梨莎波呵

此陀罗尼句拥护某甲莎波呵

尔时世尊赞观世音菩萨功德天言。善哉善哉。告功德天言。清净智。一切诸佛及诸大众已作加护。于此四天下中五谷种子芽茎枝叶悉令成熟。又亦令汝能化众生。汝今应当教化众生

尔时帝释憍尸迦白佛言。世尊。当何名此法门。云何受持。佛告憍尸迦。此经名曰如来共功德天本愿要誓经。亦名须弥藏菩萨所愿。亦名陀罗尼箧。亦名增长地味。亦名三昧方便教化众生。说此法时功德大天。须弥藏菩萨摩诃萨。及一切诸来龙大龙并其眷属。一切神仙天人阿修罗乾闼婆众。闻佛所说皆大欢喜