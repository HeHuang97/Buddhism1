## 大方等大集经 第五十二卷

高齐天竺三藏那连提耶舍译

### 月藏分第十二诸魔得敬信品第十

尔时会中。有一魔王名曰岁星。即起合掌。向诸魔众。而说偈言

&nbsp;&nbsp;&nbsp;&nbsp;今此瞿昙仙&nbsp;&nbsp;&nbsp;&nbsp;大欲欺[夌\*欠]我

&nbsp;&nbsp;&nbsp;&nbsp;分布四天下&nbsp;&nbsp;&nbsp;&nbsp;一切诸鬼神

&nbsp;&nbsp;&nbsp;&nbsp;与诸四天王&nbsp;&nbsp;&nbsp;&nbsp;皆悉令护持

&nbsp;&nbsp;&nbsp;&nbsp;唯除于我等&nbsp;&nbsp;&nbsp;&nbsp;而不见与分

尔时会中。复有魔王名那罗延月。举手指示魔王波旬。而说偈言

&nbsp;&nbsp;&nbsp;&nbsp;由此波旬故&nbsp;&nbsp;&nbsp;&nbsp;而不分与我

&nbsp;&nbsp;&nbsp;&nbsp;如是一恶人&nbsp;&nbsp;&nbsp;&nbsp;毁灭我等众

尔时会中。复有魔王名卢陀弗师吒。而说偈言

&nbsp;&nbsp;&nbsp;&nbsp;我等今当共&nbsp;&nbsp;&nbsp;&nbsp;远弃魔波旬

&nbsp;&nbsp;&nbsp;&nbsp;如是弊波旬&nbsp;&nbsp;&nbsp;&nbsp;鄙践极恶法

&nbsp;&nbsp;&nbsp;&nbsp;我等从昔来&nbsp;&nbsp;&nbsp;&nbsp;未曾见闻此

&nbsp;&nbsp;&nbsp;&nbsp;我今咸劝请&nbsp;&nbsp;&nbsp;&nbsp;大师瞿昙仙

&nbsp;&nbsp;&nbsp;&nbsp;真正法宝聚&nbsp;&nbsp;&nbsp;&nbsp;炽然令久住

&nbsp;&nbsp;&nbsp;&nbsp;我等当护持&nbsp;&nbsp;&nbsp;&nbsp;养育令增长

尔时魔王波旬。见闻诸魔作一朋党共平论已羞惭耻愧。从座而起合掌向佛。而说偈言

&nbsp;&nbsp;&nbsp;&nbsp;一切佛世尊&nbsp;&nbsp;&nbsp;&nbsp;于诸世间中

&nbsp;&nbsp;&nbsp;&nbsp;永离于妄语&nbsp;&nbsp;&nbsp;&nbsp;最尊独第一

&nbsp;&nbsp;&nbsp;&nbsp;我今已忏谢&nbsp;&nbsp;&nbsp;&nbsp;一切尊导师

&nbsp;&nbsp;&nbsp;&nbsp;深得生敬信&nbsp;&nbsp;&nbsp;&nbsp;一向定归依

&nbsp;&nbsp;&nbsp;&nbsp;世尊今何故&nbsp;&nbsp;&nbsp;&nbsp;犹见生厌贱

尔时世尊。告彼月藏菩萨摩诃萨。而说偈言

&nbsp;&nbsp;&nbsp;&nbsp;了知清净士&nbsp;&nbsp;&nbsp;&nbsp;如是魔波旬

&nbsp;&nbsp;&nbsp;&nbsp;今实于我所&nbsp;&nbsp;&nbsp;&nbsp;种种作留难

&nbsp;&nbsp;&nbsp;&nbsp;无能尽说过&nbsp;&nbsp;&nbsp;&nbsp;今于大众中

&nbsp;&nbsp;&nbsp;&nbsp;诚心忏谢我&nbsp;&nbsp;&nbsp;&nbsp;非是谄曲意

&nbsp;&nbsp;&nbsp;&nbsp;深敬信三宝&nbsp;&nbsp;&nbsp;&nbsp;尊重未曾有

&nbsp;&nbsp;&nbsp;&nbsp;是故我今与&nbsp;&nbsp;&nbsp;&nbsp;如是魔波旬

&nbsp;&nbsp;&nbsp;&nbsp;当授于无上&nbsp;&nbsp;&nbsp;&nbsp;正智菩提记

尔时月藏菩萨摩诃萨白佛言。世尊。凡夫心轻犹豫不定。于三乘中未住究竟。于善于恶不能决定。愿亦不定。以不定故遇善知识得生净信。以信因缘。身口意业所作诸善能发胜愿。以彼善心胜愿因缘。随所悕求得彼最胜妙善报果。大德婆伽婆。譬如群牛食种种草若生若枯亦饮种种清浊等水。及构捋时出纯净乳。从彼净乳出香味酪。从香味酪出生熟酥。从生熟酥出上醍醐胜果成熟。大德婆伽婆。如是凡夫。善心相续能生净信。以信因缘次发胜愿。如是次第得大妙果。如是世尊。发大乘者亦复如是。乃至未得柔顺忍来。心常犹豫动转不定。得顺忍已。于大乘中修六波罗蜜。心不疲惓次第增进。乃至得作自然法王。大德婆伽婆。譬如粪秽散置野田下诸种子以水溉灌。人功助成因缘具足。于诸种子花叶果实具足成熟。大德婆伽婆。如是凡夫以犹豫心于大乘中行六波罗蜜。次第修学得柔顺忍。不久能满六波罗蜜。于阿耨多罗三藐三菩提而成正觉。如是波旬。虽复昔有种种诸恶烦恼炽然种种心行身口意业作诸不善应受苦报。今于佛所深得敬信至诚忏悔发于无上菩提之心。既发心已。即得受于阿耨多罗三藐三菩提记。次第得成无上法王。大德婆伽婆。譬如商主昔虽未见大海宝洲。办具资粮道路不错。共诸商人勤用功力。次第得度大海彼岸到彼种种摩尼宝洲。大德婆伽婆。如是波旬。若能诚心发露忏悔一切恶业。以诸善根至诚回向无上菩提。发大勇猛则能速满六波罗蜜。能度三有生死大海。无边功德皆悉圆满。得到一切智慧宝洲。非是二乘之所能到

尔时佛告月藏菩萨摩诃萨言。了知清净士。如是如是。如汝所说。此魔波旬。今于我前发露忏悔昔所造作一切恶业。已得清净发于无上菩提之心。是故我今与是波旬授于阿耨多罗三藐三菩提记。于未来世当得成于无上法王

尔时复有百亿诸魔。俱共同时从座而起。合掌向佛顶礼佛足而白佛言。世尊。我等亦当发大勇猛护持养育佛之正法炽然三宝种久住于世间。令地精气众生精气法精气皆悉增长。若有世尊声闻弟子住法顺法三业相应而修行者。我等皆悉护持养育一切所须令无所乏。复有世尊声闻弟子。无所积聚。离诸烦恼浊乱斗诤。不相言讼。不求名利。于诸恶法羞惭耻愧。不与四众亲友交通。弃舍聚落独住闲林。坚固勇猛如救头然。于诸善法相应住者。我等当共护持养育一切所须令无所乏。所有一切诸恶众生我悉遮障。于一切处所有斗诤饥馑疾疫他方怨敌非时风雨冰寒毒热蚊虻蛇蝎诸杂虫兽我皆遮护令得敬信。刹利婆罗门毗舍首陀乃至畜生。亦令敬信于佛正法。一切天．龙．夜叉．罗刹．阿修罗．乾闼婆．紧那罗．摩睺罗迦．迦楼罗．鸠槃荼．饿鬼．毗舍遮．富单那．迦吒富单那等。亦令敬信佛之正法。复令一切天龙夜叉罗刹阿修罗乾闼婆紧那罗摩睺罗伽迦楼罗鸠槃荼饿鬼毗舍遮富单那迦吒富单那等。精气具足色力丰盛好香美味充足无乏。所有依地一切草木。根茎枝叶华果繁茂。五谷苗稼增长光泽。及诸衣服亦悉丰饶。土地肥良皆悉可乐。寺舍园林河泉池井宫殿屋宅山薮林野悉令具足。令诸众生于彼住处心得悦乐身不疲惓。若复世尊声闻弟子。有所积聚烦恼散乱懈怠懒惰不应法者。我当弃舍不复护持安置养育自修而住。我今终不于三世佛所而故妄语犯染污罪。佛言。善哉善哉。诸欲自在士。汝应如是炽然我法。乃至能与一切众生安隐快乐。诸仁者。我以法眼复寄阎浮提一切人王。若我弟子于我法中。贪爱积聚烦恼斗诤。与俗相染亲友交通贪求名利。于身口意不应正法。令诸天人不得敬信。乐作诸恶住不善道。令阎浮提诸国王等当如法治。为令佛法得久住故。诸天人等得敬信故

尔时世尊。复告百亿他化自在天。百亿化乐天。百亿兜率陀天。百亿须夜摩天。百亿释提桓因言。诸仁者。如我所说法律毗尼。付嘱汝等。汝当护持如上所说安置养育。作是语已。彼五天王即白佛言。世尊。若有世尊声闻弟子住法顺法三业相应而修行者。我等皆共护持养育供给所须令无所乏。若复世尊声闻弟子无所积聚护持养育亦如上说。若复世尊声闻弟子住于积聚乃至三业与法不相应者。亦当弃舍不复养育自修而住。我今终不于三世佛所而故妄语犯染污罪。佛言。善哉善哉。妙丈夫。汝应如是令我佛法炽然久住。与诸众生安隐快乐。尔时一切诸来大众。天人乾闼婆等。亦复赞彼五天王言。善哉善哉。妙丈夫。我等昔来未闻如是护持养育。诸佛正法久住世间。天人炽盛恶道减少

尔时世尊欲重明此义。而说偈言

&nbsp;&nbsp;&nbsp;&nbsp;于此娑婆界&nbsp;&nbsp;&nbsp;&nbsp;初入贤劫时

&nbsp;&nbsp;&nbsp;&nbsp;拘楼孙如来&nbsp;&nbsp;&nbsp;&nbsp;已嘱于四天

&nbsp;&nbsp;&nbsp;&nbsp;帝释梵天王&nbsp;&nbsp;&nbsp;&nbsp;护持令养育

&nbsp;&nbsp;&nbsp;&nbsp;炽然三宝种&nbsp;&nbsp;&nbsp;&nbsp;增长三精气

&nbsp;&nbsp;&nbsp;&nbsp;拘那含牟尼&nbsp;&nbsp;&nbsp;&nbsp;亦嘱四天下

&nbsp;&nbsp;&nbsp;&nbsp;梵释诸天王&nbsp;&nbsp;&nbsp;&nbsp;护持令养育

&nbsp;&nbsp;&nbsp;&nbsp;迦叶亦如是&nbsp;&nbsp;&nbsp;&nbsp;已嘱四天下

&nbsp;&nbsp;&nbsp;&nbsp;梵释护世王&nbsp;&nbsp;&nbsp;&nbsp;护持行法者

&nbsp;&nbsp;&nbsp;&nbsp;过去诸仙众&nbsp;&nbsp;&nbsp;&nbsp;及以诸天仙

&nbsp;&nbsp;&nbsp;&nbsp;星辰诸宿曜&nbsp;&nbsp;&nbsp;&nbsp;亦嘱令分布

&nbsp;&nbsp;&nbsp;&nbsp;我出五浊世&nbsp;&nbsp;&nbsp;&nbsp;降伏诸魔怨

&nbsp;&nbsp;&nbsp;&nbsp;而作大集会&nbsp;&nbsp;&nbsp;&nbsp;显现佛正法

&nbsp;&nbsp;&nbsp;&nbsp;诸天咸劝请&nbsp;&nbsp;&nbsp;&nbsp;分布四天下

&nbsp;&nbsp;&nbsp;&nbsp;我时问梵天&nbsp;&nbsp;&nbsp;&nbsp;谁昔受付嘱

&nbsp;&nbsp;&nbsp;&nbsp;梵天不自称&nbsp;&nbsp;&nbsp;&nbsp;及以天帝释

&nbsp;&nbsp;&nbsp;&nbsp;遍观诸天已&nbsp;&nbsp;&nbsp;&nbsp;然后忏谢佛

&nbsp;&nbsp;&nbsp;&nbsp;一切诸天众&nbsp;&nbsp;&nbsp;&nbsp;咸共白佛言

&nbsp;&nbsp;&nbsp;&nbsp;我等所王处&nbsp;&nbsp;&nbsp;&nbsp;皆护持正法

&nbsp;&nbsp;&nbsp;&nbsp;炽然三宝种&nbsp;&nbsp;&nbsp;&nbsp;增长三精气

&nbsp;&nbsp;&nbsp;&nbsp;令息诸病疫&nbsp;&nbsp;&nbsp;&nbsp;饥馑及斗诤

&nbsp;&nbsp;&nbsp;&nbsp;过去诸如来&nbsp;&nbsp;&nbsp;&nbsp;教我令安置

&nbsp;&nbsp;&nbsp;&nbsp;如今尊导师&nbsp;&nbsp;&nbsp;&nbsp;亦敕令护持

&nbsp;&nbsp;&nbsp;&nbsp;世尊复告语&nbsp;&nbsp;&nbsp;&nbsp;百亿诸梵天

&nbsp;&nbsp;&nbsp;&nbsp;百亿天帝释&nbsp;&nbsp;&nbsp;&nbsp;百亿四天王

&nbsp;&nbsp;&nbsp;&nbsp;汝等各皆悉&nbsp;&nbsp;&nbsp;&nbsp;于己四天下

&nbsp;&nbsp;&nbsp;&nbsp;随其所王处&nbsp;&nbsp;&nbsp;&nbsp;遮障恶众生

&nbsp;&nbsp;&nbsp;&nbsp;不令心扰浊&nbsp;&nbsp;&nbsp;&nbsp;安住于善处

&nbsp;&nbsp;&nbsp;&nbsp;修行正法者&nbsp;&nbsp;&nbsp;&nbsp;当与不妄念

&nbsp;&nbsp;&nbsp;&nbsp;若有诸声闻&nbsp;&nbsp;&nbsp;&nbsp;勤求涅槃者

&nbsp;&nbsp;&nbsp;&nbsp;一切有所须&nbsp;&nbsp;&nbsp;&nbsp;悉皆供给之

&nbsp;&nbsp;&nbsp;&nbsp;亦与彼施主&nbsp;&nbsp;&nbsp;&nbsp;增益五功德

&nbsp;&nbsp;&nbsp;&nbsp;寿命报安乐&nbsp;&nbsp;&nbsp;&nbsp;精进及智慧

&nbsp;&nbsp;&nbsp;&nbsp;能速满六度&nbsp;&nbsp;&nbsp;&nbsp;证于大菩提

&nbsp;&nbsp;&nbsp;&nbsp;如是百千亿&nbsp;&nbsp;&nbsp;&nbsp;诸天大梵王

&nbsp;&nbsp;&nbsp;&nbsp;咸共白佛言&nbsp;&nbsp;&nbsp;&nbsp;我各于己土

&nbsp;&nbsp;&nbsp;&nbsp;护持诸声闻&nbsp;&nbsp;&nbsp;&nbsp;遮障恶众生

&nbsp;&nbsp;&nbsp;&nbsp;安住佛正法&nbsp;&nbsp;&nbsp;&nbsp;炽然三宝种

&nbsp;&nbsp;&nbsp;&nbsp;三种味精气&nbsp;&nbsp;&nbsp;&nbsp;皆悉令增长

&nbsp;&nbsp;&nbsp;&nbsp;百亿诸魔众&nbsp;&nbsp;&nbsp;&nbsp;皆共生惭愧

&nbsp;&nbsp;&nbsp;&nbsp;亦悉从座起&nbsp;&nbsp;&nbsp;&nbsp;合掌白佛言

&nbsp;&nbsp;&nbsp;&nbsp;我等皆发心&nbsp;&nbsp;&nbsp;&nbsp;护持佛正法

&nbsp;&nbsp;&nbsp;&nbsp;炽然三宝种&nbsp;&nbsp;&nbsp;&nbsp;增长三精气

&nbsp;&nbsp;&nbsp;&nbsp;安置诸众生&nbsp;&nbsp;&nbsp;&nbsp;令住于善道

&nbsp;&nbsp;&nbsp;&nbsp;为诸众生故&nbsp;&nbsp;&nbsp;&nbsp;休息一切恶

&nbsp;&nbsp;&nbsp;&nbsp;护持于世尊&nbsp;&nbsp;&nbsp;&nbsp;行法诸声闻

&nbsp;&nbsp;&nbsp;&nbsp;持佛真妙法&nbsp;&nbsp;&nbsp;&nbsp;三业常相应

&nbsp;&nbsp;&nbsp;&nbsp;以诸所须物&nbsp;&nbsp;&nbsp;&nbsp;养育令无乏

&nbsp;&nbsp;&nbsp;&nbsp;若有诸声闻&nbsp;&nbsp;&nbsp;&nbsp;无所积聚者

&nbsp;&nbsp;&nbsp;&nbsp;远离斗诤讼&nbsp;&nbsp;&nbsp;&nbsp;羞惭于名利

&nbsp;&nbsp;&nbsp;&nbsp;坚固勤精进&nbsp;&nbsp;&nbsp;&nbsp;犹如救头然

&nbsp;&nbsp;&nbsp;&nbsp;能令无量众&nbsp;&nbsp;&nbsp;&nbsp;安住于正法

&nbsp;&nbsp;&nbsp;&nbsp;一切诸恶处&nbsp;&nbsp;&nbsp;&nbsp;皆令可爱乐

&nbsp;&nbsp;&nbsp;&nbsp;依地所生种&nbsp;&nbsp;&nbsp;&nbsp;果药诸苗稼

&nbsp;&nbsp;&nbsp;&nbsp;悉皆令滋茂&nbsp;&nbsp;&nbsp;&nbsp;膏泽香味具

&nbsp;&nbsp;&nbsp;&nbsp;若有诸声闻&nbsp;&nbsp;&nbsp;&nbsp;贪求积聚者

&nbsp;&nbsp;&nbsp;&nbsp;嗔妒多诤讼&nbsp;&nbsp;&nbsp;&nbsp;求利无羞耻

&nbsp;&nbsp;&nbsp;&nbsp;若有如是辈&nbsp;&nbsp;&nbsp;&nbsp;我等当舍离

&nbsp;&nbsp;&nbsp;&nbsp;我于三世佛&nbsp;&nbsp;&nbsp;&nbsp;终不犯妄语

&nbsp;&nbsp;&nbsp;&nbsp;导师复告语&nbsp;&nbsp;&nbsp;&nbsp;汝等诸魔众

&nbsp;&nbsp;&nbsp;&nbsp;护国诸人王&nbsp;&nbsp;&nbsp;&nbsp;遮障恶众生

### 大集经月藏分第十二提头赖吒天王护持品第十一

尔时于此世界四天下中。有日天子月天子。告彼疾行坚固天子言。世尊今在佉罗帝山牟尼诸仙所依住处作大集会。佛及弟子为令佛法得久住故。绍三宝种不断绝故。三种精气不损减故。令恶众生得敬信故。使三恶道得休息故。令三善道得增长故。汝等速往彼大集所说欲随喜。我及眷属。于佛正法护持养育。时彼疾行坚固天子往诣佛所。到已头面礼足而白佛言。世尊。彼日天子月天子。遥礼佛足作如是言。我等既是乘车疾行。不得往诣彼大集所。我及眷属说欲随喜。于佛正法我当护持。安置养育令三宝种而得炽然。亦令五星二十八宿皆得正行。三种精气悉令增长。遮障一切不善众生。令善法朋皆得充盛。人天善道具足盈满。佛言。日天子月天子。汝于我法护持养育。令汝长寿无诸衰患。尔时复有百亿提头赖吒天王百亿毗楼勒叉天王百亿毗楼博叉天王百亿毗沙门天王。彼等同时及与眷属从座而起。整理衣服合掌敬礼作如是言。大德婆伽婆。我等各各于己天下。勤作护持养育佛法。令三宝种炽然久住。三种精气皆悉增长。乃至世尊声闻弟子三种善业相应住者。我等于彼勤加护持摄受养育。令心不浊离诸散乱趣涅槃门。随几时中我等常当遮障一切恶心众生令善法朋久住增长。一切斗诤疫病饥馑非时风雨冰寒毒热苦辛涩触无味枯燥臭秽众恶不可乐事悉令休息。何以故。世尊弟子。不作积聚常修慈心与善相应离诸散乱而安住故。佛言。善哉善哉。善男子。汝当如是勤加护持摄受养育我所修习诸佛法眼。诸来大众亦皆赞言。善哉善哉

尔时佛告乐胜提头赖吒天王言。妙丈夫。此四天下阎浮提中东方第四分汝应护持。何以故。此阎浮提诸佛兴处。是故汝应最上护持。过去诸佛已曾教汝护持养育。未来诸佛亦复如是。并及汝子乾闼婆众诸夜叉等一切眷属。应令敬信护持养育。汝有九十一子乐种种行。彼或乘象游行十方。或复乘马。或复乘驼或乘特牛。或乘羖羊。或乘白羊。或复乘龙。或复乘鸟。或乘男夫。或乘妇女。或乘童男。或乘童女游行十方。汝亦应令得生敬信。当共彼等护持阎浮提东方第四分

复有乾闼婆大臣大力军将。初名般支迦。次名般遮罗。次名郎伽罗。次名扇陀。次名奚摩跋多。次名质多斯那。次名那荼王。次名禅那离沙婆。次名尸婆迦。次名牟真邻陀。次名毗湿婆蜜多罗。次名除珍达罗斯等。皆是汝之大臣大力军将。汝亦应令得生敬信。当共彼等护持阎浮提东方第四分

复有四大刹多罗大力军将。有多兵众。一名好长耳。二名好长鼻。三名善充满。四名佉陀梨钵帝。斯等刹多罗皆是汝之大力军将。汝亦应令得生敬信。当共彼等护阎浮提东方第四分

复有乾闼婆大力军将兄弟三人。常将兵众有大势力。彼等皆悉受汝教令。一名乐欲。二名著欲。三名憙歌。复有乾闼婆兄弟十一人初名鞞利迦。次名槃梯。次名蓝菩尸仛。次名迦罗荼。次名拘抧罗声。次名耶舍失利。次名耶舍槃多。次名耶输达罗。次名摩罗槃妒。次名摩罗缦都。次名摩头曼多。复有乾闼婆兄弟三人。一名尸利曼都。二名头坻曼多。三名富师波曼多。复有乾闼婆三十三人初名萨陀曼都。次名耶阇曼多。次名檀那曼多。次名难提迦。次名忧波罗。次名波头摩。次名栴檀。次名栴檀那。次名度卢摩罗娑。次名般遮罗。次名拘抧罗苏婆罗。次名沾浮罗。次名般遮尸佉。次名搔跋尼。次名苏罗斯。次名摩罗毗。次名跋达那。次名迦摩尸利吒。次名尼干吒。次名尼干吒迦。次名婆提浮罗。次名耶输陀罗。次名毗首婆蜜多罗。次名尸骞陀。次名天鼓。次名摩兜罗。次名质多罗斯那。次名那荼王。次名禅那梨沙婆。次名尸婆迦。次名牟真邻陀。次名毗首婆蜜哆庐。次名除珍达罗。如是乾闼婆有多军众大有势力。汝亦应令得生敬信。当共彼等护持阎浮提东方第四分

复有十六天神有大势力具足神通。初名最胜。次名上胜。次名成就义。次名他不胜。次名上喜。次名喜军。次名乐喜。次名增长喜。次名饶财。次名多饶财。次名具毛。次名十毛。次名饶毛。次名忧波罗。次名钵摩迦。次名赊摩。如是十六诸天神王大有威力。汝亦应令得生敬信。当共彼等护持阎浮提东方第四分

东方有处名遮波罗。过去诸佛曾依彼住。亦是罗汉诸贤圣众得证果处。诸天人等发心修行所依住处。汝等应以大精进力护持阎浮提东方第四分

东方有山名阿跋多。次名梨师三婆婆。亦是过去诸佛贤圣本修行处。诸天人等依于此处得见圣谛。是故汝等当以大精进力护持阎浮提东方第四分

东方复有三曜七宿三天童女。应令彼等于其昼夜正行世间。汝共彼等护持阎浮提东方第四分

东方复有天龙夜叉罗刹鸠槃荼饿鬼毗舍遮富单那迦吒富单那等住汝东方无所属者。我当于后分布彼等安置诸国令汝护持。尔时乐胜提头赖吒天王白佛言。世尊。如是如是。大德婆伽婆。过去诸佛付嘱安置护持养育。亦教我等护持东方弗婆提界。如今世尊教我安置一等无异。我当深心顶戴敬受于佛正法。护持阎浮提东方第四分。并我诸宫眷属大小亦令护持。于三恶趣皆令休息。于三善道皆悉炽然

尔时乐胜提头赖吒天王。复有刹多罗辅佐大臣男夫妇女童男童女。一切皆共从座而起。合掌向佛头面礼足而白佛言。世尊。我等今于导师世尊得生深信。尊重敬仰得未曾有。法宝僧宝亦生深信。尊重敬仰得未曾有。大德婆伽婆。我等从今精勤护持阎浮提界东方第四分。世尊所有声闻弟子。若比丘比丘尼优婆塞优婆夷。若余众生于三善业相应住者。敬信三宝供养奉施听受法者。于佛正法发心修行受持禁戒相应住者。并勤供养诸众僧者。我等常当护持养育。若复有余诸众生等住阿兰若。及佛弟子住法顺法。发心坚固如犀牛角。独而无侣住于闲林。我等当以一切所须供养奉施护持养育。若复有余一切众生见彼闲林相应住者能以所须勤供养者。我等亦当护持养育令其所须悉得称意。亦令长寿无诸衰病财富自在安隐快乐善名流布。大德婆伽婆。我等当作如是等事护持养育。于佛正法亦令一切斗诤疫病饥馑俭短非时风雨悉令休息。复令一切花果药草五谷等物滋茂成熟肥腻软泽善香美味妙色增盛。又令地味众生味法醍醐味滋茂增长。如是精味得增长故。息三恶道善道盈满。佛法久住炽然世间。佛言。善哉善哉。妙丈夫。汝等精勤作如是事护持养育。令我法眼久住炽然。善说法律能生信解。则为具足供养三世一切诸佛。汝等便得寿命增长法增长眷属增长名称增长色力增长善朋增长舍宅增长信增长戒增长闻增长精进增长念增长慧增长。如是等事得增长故。便能速满六波罗蜜。得成无上自然法王如我今也。尔时一切诸来大众。天人乾闼婆等咸皆赞言。善哉善哉妙丈夫。汝应如是精勤护持诸佛正法令得久住炽然在世使不断绝

尔时世尊。欲重明此义。而说偈言

&nbsp;&nbsp;&nbsp;&nbsp;世间二神通&nbsp;&nbsp;&nbsp;&nbsp;日月遣使来

&nbsp;&nbsp;&nbsp;&nbsp;疾行坚天子&nbsp;&nbsp;&nbsp;&nbsp;今与大众欲

&nbsp;&nbsp;&nbsp;&nbsp;如是佛正法&nbsp;&nbsp;&nbsp;&nbsp;我等当守护

&nbsp;&nbsp;&nbsp;&nbsp;炽然三宝种&nbsp;&nbsp;&nbsp;&nbsp;星辰得正行

&nbsp;&nbsp;&nbsp;&nbsp;增长三精气&nbsp;&nbsp;&nbsp;&nbsp;遮障恶众生

&nbsp;&nbsp;&nbsp;&nbsp;法朋得增长&nbsp;&nbsp;&nbsp;&nbsp;善道皆盈满

&nbsp;&nbsp;&nbsp;&nbsp;百亿提头赖&nbsp;&nbsp;&nbsp;&nbsp;勒叉毗楼博

&nbsp;&nbsp;&nbsp;&nbsp;百亿毗沙门&nbsp;&nbsp;&nbsp;&nbsp;咸共白佛言

&nbsp;&nbsp;&nbsp;&nbsp;我于己天下&nbsp;&nbsp;&nbsp;&nbsp;各皆勤护持

&nbsp;&nbsp;&nbsp;&nbsp;乃至诸比丘&nbsp;&nbsp;&nbsp;&nbsp;少欲离积聚

&nbsp;&nbsp;&nbsp;&nbsp;我等遮诸恶&nbsp;&nbsp;&nbsp;&nbsp;法朋得增长

&nbsp;&nbsp;&nbsp;&nbsp;斗诤病饥馑&nbsp;&nbsp;&nbsp;&nbsp;诸恶令休息

&nbsp;&nbsp;&nbsp;&nbsp;导师佛告言&nbsp;&nbsp;&nbsp;&nbsp;乐胜提头赖

&nbsp;&nbsp;&nbsp;&nbsp;过去诸如来&nbsp;&nbsp;&nbsp;&nbsp;已教汝安置

&nbsp;&nbsp;&nbsp;&nbsp;护持阎浮提&nbsp;&nbsp;&nbsp;&nbsp;东方第四分

&nbsp;&nbsp;&nbsp;&nbsp;汝军及眷属&nbsp;&nbsp;&nbsp;&nbsp;亦令法眼增

&nbsp;&nbsp;&nbsp;&nbsp;提头白佛言&nbsp;&nbsp;&nbsp;&nbsp;唯然大雄猛

&nbsp;&nbsp;&nbsp;&nbsp;我军大力众&nbsp;&nbsp;&nbsp;&nbsp;法眼令炽然

&nbsp;&nbsp;&nbsp;&nbsp;除诸不善法&nbsp;&nbsp;&nbsp;&nbsp;遮障恶众生

&nbsp;&nbsp;&nbsp;&nbsp;常护诸声闻&nbsp;&nbsp;&nbsp;&nbsp;无所积聚者

&nbsp;&nbsp;&nbsp;&nbsp;乾闼婆悉起&nbsp;&nbsp;&nbsp;&nbsp;亦复白佛言

&nbsp;&nbsp;&nbsp;&nbsp;声闻无积聚&nbsp;&nbsp;&nbsp;&nbsp;饮食令无乏

&nbsp;&nbsp;&nbsp;&nbsp;我等护持法&nbsp;&nbsp;&nbsp;&nbsp;住法境界者

&nbsp;&nbsp;&nbsp;&nbsp;养育彼施主&nbsp;&nbsp;&nbsp;&nbsp;我等亦护持

&nbsp;&nbsp;&nbsp;&nbsp;遮障恶众生&nbsp;&nbsp;&nbsp;&nbsp;法朋令炽然

&nbsp;&nbsp;&nbsp;&nbsp;三种精气增&nbsp;&nbsp;&nbsp;&nbsp;善道皆充满

### 大集经月藏分第十二毗楼勒叉天王品第十二

尔时佛告火花毗楼勒叉天王言。妙丈夫。此四天下阎浮提界南方第四分。汝应护持。何以故。此阎浮提诸佛兴处。是故汝应最上护持。过去诸佛已曾教汝护持养育。未来诸佛亦复如是。并及汝子一切眷属大臣军将夜叉罗刹。皆令护持。汝有九十一子。乐种种行。或复乘象游行十方。乃至或乘童男童女游行十方。汝亦应令得生敬信。共护阎浮提南方第四分

复有鸠槃茶大臣有多兵众大有势力。初名跋那拘。次名阿吒薄拘。次名婆吒迦。次名薮支卢摩。次名阿斯目佉。次名跌荼尸帝。次名摩兜罗。次名跌荼泥弥。次名帝利揵吒迦。次名栴檀那。次名伽罗竭陀。次名薮目佉。次名陀提目佉。乃至复有四刹多罗。一名金刚轮。二名金刚焰。三名箭毛。四名风王。彼等皆有大力兵众。乃至复有鸠槃荼大力军将兄弟九人。一名檀提。二名忧波檀提。三名葛迦赊。四名钵湿。五名摩诃钵湿婆。六名大肚。七名象手。八名十手。九名火手。复有鸠槃茶兄弟三人。一名地行。二名山行。三名左行。复有鸠槃茶兄弟三人。一名黑色。二名朱目。三名云色。复有鸠槃茶兄弟四人。一名无垢。二名无疮疣。三名云天。四名大力。复有鸠槃茶二十六人。初名长耳。次名长乳。次名独象。次名编发。次名十杵。次名十目。次名孤树。次名乐欲。次名大欲。次名木师。次名爱子。次名三鸠槃荼子。次名一切巷。次名杂色。次名彩眼。次名满瓶。次名瓶眼。次名无病。次名刍叉。次名黄发。次名多茶叉。次名叉叉。次名缕綖。次名啖蝇。次名马水。次名啖髓。斯等鸠槃茶大力军将。有大势力多有兵众。汝亦应令得生敬信。共护阎浮提南方第四分

复有十六诸天神王。初名杂止。次名杂发。次名芬陀利。次名妙光。次名火光。次名独闇。次名多闇次名斑驳。次名月尊。次名众杂。次名夜暮。次名欺[夌*欠]。次名不欺[夌*欠]。次名恶抧。次名婆苏抧。次名他不胜。斯等十六诸天神王。有多兵众大有势力。汝亦应令得生敬信。共护阎浮提南方第四分

南方有塔名善安住。过去诸佛诸仙贤圣曾于彼住见四圣谛。南方有山名曰善现。过去诸佛诸贤圣众亦于彼住见四圣谛。南方复有三曜七宿三天童女。汝亦应令正行于世。共护阎浮提南方第四分

南方复有天龙夜叉罗刹乾闼婆鸠槃茶阿修罗迦楼罗紧那罗摩睺罗伽饿鬼毗舍遮富单那迦吒富单那住汝南方无所属者。我当于后分布安置随其国土。亦令汝等护持养育。尔时火华毗楼勒叉天王白佛言。世尊。如是如是。大德婆伽婆。去诸过佛已曾嘱我教令安置。亦为过去诸天神仙教我安置护持阎浮提南方第四分。如今世尊亦教安置。我当顶受护持养育。我及眷属大臣军将亦复护持养育佛法。乃至于三恶趣皆悉休息。于三善道增长盈满

尔时火花毗楼勒叉天王眷属。刹多罗等大臣辅佐鸠槃大将男夫妇女童男童女。彼等皆悉从坐而起。向佛合掌顶礼佛足。而白佛言世尊。我等今于导师世尊得生深信尊重敬仰得未曾有。法宝僧宝亦生深信尊重敬仰得未曾有。大德婆伽婆。我等从今精勤养育护持阎浮提南方第四分。乃至令佛正法久住炽然。恶道休息善道盈满。佛言。善哉善哉妙丈夫。乃至一切诸来大众。天人乾闼婆咸共赞言。善哉善哉

尔时世尊。欲重明此义。而说偈言

&nbsp;&nbsp;&nbsp;&nbsp;佛告毗楼勒&nbsp;&nbsp;&nbsp;&nbsp;大臣鸠槃茶

&nbsp;&nbsp;&nbsp;&nbsp;过去佛教汝&nbsp;&nbsp;&nbsp;&nbsp;护持于南方

&nbsp;&nbsp;&nbsp;&nbsp;古昔诸天仙&nbsp;&nbsp;&nbsp;&nbsp;亦教汝安置

&nbsp;&nbsp;&nbsp;&nbsp;炽然正法朋&nbsp;&nbsp;&nbsp;&nbsp;遮障恶众生

&nbsp;&nbsp;&nbsp;&nbsp;导师今告汝&nbsp;&nbsp;&nbsp;&nbsp;令我法炽然

&nbsp;&nbsp;&nbsp;&nbsp;当受我寄付&nbsp;&nbsp;&nbsp;&nbsp;如来正法眼

&nbsp;&nbsp;&nbsp;&nbsp;炽然三宝种&nbsp;&nbsp;&nbsp;&nbsp;三种精气增

&nbsp;&nbsp;&nbsp;&nbsp;饮食众味药&nbsp;&nbsp;&nbsp;&nbsp;膏泽丰可乐

&nbsp;&nbsp;&nbsp;&nbsp;住法诸比丘&nbsp;&nbsp;&nbsp;&nbsp;乃至无积聚

&nbsp;&nbsp;&nbsp;&nbsp;应当护养育&nbsp;&nbsp;&nbsp;&nbsp;令无所乏少

&nbsp;&nbsp;&nbsp;&nbsp;亦护彼施主&nbsp;&nbsp;&nbsp;&nbsp;财命乐富慧

&nbsp;&nbsp;&nbsp;&nbsp;五事常饶益&nbsp;&nbsp;&nbsp;&nbsp;悉令得增长

&nbsp;&nbsp;&nbsp;&nbsp;正行诸宿曜&nbsp;&nbsp;&nbsp;&nbsp;星辰岁四时

&nbsp;&nbsp;&nbsp;&nbsp;令竭三恶趣&nbsp;&nbsp;&nbsp;&nbsp;善道皆盈满

### 大集经月藏分第十二毗楼博叉天王品第十三

尔时佛告栴檀华毗楼博叉天王言。妙丈夫。此四天下阎浮提界西方第四分。汝应护持。何以故。此阎浮提诸佛兴处。是故汝应最上护持。过去诸佛已曾教汝护持养育。未来诸佛亦复如是。并及汝子大臣眷属亦令护持。汝有九十一子。乐种种行如上所说。复有诸龙大臣兵众有大势力。一名师子。二名师子发。三名自在。四名黄头。五名黄鼬。六名赤目。七名瞿耽摩。八名山水。乃至复有四刹多罗。一名鸯瞿。二名[亡/明]瞿。三名儚(亡曾反)伽叉。四名阇叉附。乃至复有诸龙军将。有大势力常将兵众。初名难陀。次名忧波难陀。次名善现。次名阿那婆达多。次名和修吉。次名善建立。次名天齿。次名得叉迦。次名婆楼那。次名婆娑婆。次名阿楼那。次名侯楼荼。次名冰伽罗。次名生伽罗。次名功德。次名妙德。次名功德满。次名虚妄行。次名波赊。次名摩诃波赊。次名禅那。次名宅施。次名海施。次名阎浮施。次名睒婆罗。次名善臂。次名苏摩那。次名日光。次名月光。次名月眼。次名栴檀。次名妙贤。次名妙耳。次名质多罗。次名施色。次名頞支。次名牟真邻陀。次名蓝净罗。次名迦那迦。次名象耳。次名般筹迦。次名声佉。次名伊罗钵。次名阿波罗逻。次名那罗达。次名忧波那罗。次名尸利迦。次名庵罗提他。次名婆稚子。次名提到罗吒。次名瞻波。次名瞿昙摩。次名般遮梨。次名项力。次名黚(九严反)婆利。次名毗摩。次名山臂。次名恒伽。次名辛头。次名博叉。次名私陀斯。如是等六十一龙。皆是汝之大力军将。乃至西方十六天神。亦有兵众有大势力。初名萨沙婆帝。次名西赊婆帝。次名耶输陀罗。次名耶赊跋帝。次名郁伽摩。次名第一善。次名善觉。次名善起。次名阐陀。次名毗阐陀。次名离垢。次名毗楼茶。次名牛仙。次名瞻婆迦。次名优楼阇。次名迦迦吒誓。乃至西方有塔名曰极雨。乃至有山名曰香风。乃至有山名众色重阁。乃至西方复有三曜七宿三天童女。皆令正行共护阎浮提西方第四分。西方所有诸天龙鬼乃至迦吒富单那等住汝西方无所属者。我当于后分布安置随其国土亦令汝等护持养育

尔时栴檀华毗楼博叉天王。作如是言。大德婆伽婆。过去诸佛已曾如是教我安置护持养育此阎浮提西方第四分。如今世尊教我安置等无有异。我今佛前深受教敕护持西方诸佛正法。乃至善道皆令盈满。尔时毗楼博叉复于佛前。而说偈言

&nbsp;&nbsp;&nbsp;&nbsp;毗楼博叉王&nbsp;&nbsp;&nbsp;&nbsp;共诸龙臣言

&nbsp;&nbsp;&nbsp;&nbsp;过去佛天仙&nbsp;&nbsp;&nbsp;&nbsp;敕我护西方

&nbsp;&nbsp;&nbsp;&nbsp;并诸龙军众&nbsp;&nbsp;&nbsp;&nbsp;遮障恶众生

&nbsp;&nbsp;&nbsp;&nbsp;斗乱诸病疫&nbsp;&nbsp;&nbsp;&nbsp;汝应令休息

&nbsp;&nbsp;&nbsp;&nbsp;增长三精气&nbsp;&nbsp;&nbsp;&nbsp;及护我法眼

&nbsp;&nbsp;&nbsp;&nbsp;住法诸比丘&nbsp;&nbsp;&nbsp;&nbsp;少欲无积聚

&nbsp;&nbsp;&nbsp;&nbsp;护持增寿命&nbsp;&nbsp;&nbsp;&nbsp;及色力乐瞻

&nbsp;&nbsp;&nbsp;&nbsp;如是天人师&nbsp;&nbsp;&nbsp;&nbsp;今悉向我说

&nbsp;&nbsp;&nbsp;&nbsp;深信佛所敕&nbsp;&nbsp;&nbsp;&nbsp;我今顶戴受

&nbsp;&nbsp;&nbsp;&nbsp;护持三宝种&nbsp;&nbsp;&nbsp;&nbsp;炽然正法眼

&nbsp;&nbsp;&nbsp;&nbsp;住法诸声闻&nbsp;&nbsp;&nbsp;&nbsp;我等当护持

&nbsp;&nbsp;&nbsp;&nbsp;共诸龙军众&nbsp;&nbsp;&nbsp;&nbsp;除诸不善法

&nbsp;&nbsp;&nbsp;&nbsp;遮障恶众生&nbsp;&nbsp;&nbsp;&nbsp;令彼悉休息

&nbsp;&nbsp;&nbsp;&nbsp;华果药丰饶&nbsp;&nbsp;&nbsp;&nbsp;膏泽众味具

&nbsp;&nbsp;&nbsp;&nbsp;令诸刹利王&nbsp;&nbsp;&nbsp;&nbsp;敬信佛正法

&nbsp;&nbsp;&nbsp;&nbsp;毗舍及首陀&nbsp;&nbsp;&nbsp;&nbsp;龙神夜叉众

&nbsp;&nbsp;&nbsp;&nbsp;我令彼得信&nbsp;&nbsp;&nbsp;&nbsp;深敬佛所说

&nbsp;&nbsp;&nbsp;&nbsp;护持在闲林&nbsp;&nbsp;&nbsp;&nbsp;少欲无积聚

&nbsp;&nbsp;&nbsp;&nbsp;正行诸宿曜&nbsp;&nbsp;&nbsp;&nbsp;星辰岁四时

&nbsp;&nbsp;&nbsp;&nbsp;令竭三恶趣&nbsp;&nbsp;&nbsp;&nbsp;善道皆盈满

### 大集经月藏分第十二毗沙门天王品第十四

尔时佛告拘鞞罗毗沙门天王言。妙丈夫。此四天下阎浮提界北方第四分。汝应护持。何以故。此阎浮提诸佛兴处。是故汝应最上护持。过去诸佛已曾教汝护持养育。未来诸佛亦复如是。并及汝子大臣眷属夜叉毗舍遮皆令护持。汝有九十一子。乐种种行。彼或乘象游行十方。或复乘马。或复乘驼。或乘特牛。或乘羖羊。或乘白羊。或复乘龙。或复乘鸟。或乘男夫。或乘妇女。或乘童男。或乘童女。游行十方。汝亦应令得生敬信。共护阎浮提北方第四分

复有夜叉大臣大力军将。初名无病。次名吉祥。次名安隐。次名成利。次名他不胜。次名满愿。次名丰饶。次名欢喜。次名水尽(丹盖)次名南浮沙度。次名电光。次名火光。次名水眼。次名郁伽。次名好耳。次名摄受。斯等夜叉是汝大臣大力军将。应令彼等得生敬信。共护阎浮提北方第四分

复有四大刹多罗。一名长目。二名长面。三名坐瓮。四名花杖。斯等刹多罗皆是汝之大力军将。汝亦应令得生敬信。共护阎浮提北方第四分

复有夜叉大力军将。常将兵众。初名因陀罗。次名苏摩。次名婆楼那。次名婆阇波帝。次名婆罗波阇。次名伊奢那。次名胜欲。次名栴檀。次名尼干吒。次名尼干吒迦。次名婆稚。次名摩尼遮罗。次名波尼逻。次名忧般遮迦。次名娑陀只利。次名奚摩跋多。次名萨他。次名波罗末檀那。次名干竹迦。次名迦摩多卑。次名富楼那。次名佉陀利。次名瞿波利。次名只呵知。次名阿吒迦。次名阿吒薄拘。次名那罗提。次名那罗逻担。次名禅那梨沙婆。次名质多罗迦。次名质多斯那。次名施婆利。次名涅伽多。次名长牟。次名摩那吒。次名摩那婆。次名枲何度。次名毗卢遮那。次名伏龙。次名毗摩。次名护门。次名多摩那。次名能迷惑。次名取意。次名子男婆。次名伽吒僧叉。次名钵干沓婆。次名明月。次名阿婆娑婆。次名三牟达罗。次名牛仙。斯等五十夜叉军将。皆是汝之大力军众受汝教敕。汝亦应令得生敬信。共护阎浮提北方第四分

复有十六诸天神王。初名伊荼。次名鞞荼。次名那荼。次名天莲花。次名钵陀摩跋帝。次名黟(一兮反)干絺多。次名摩诃军阇。次名阿奚多。次名奚多奢耶。次名毗楼稚。次名忧波罗。次名月。次名如月。次名婆楼那。次名三波帝。斯等十六诸天神王亦有大力有多军众。汝亦应令得生敬信。共护阎浮提北方第四分。北方有塔名尸佉利。过去诸佛诸仙贤圣依彼住处见四圣谛。北方有山名曰申渠。日月天子所居住处。及大神力名称鬼神所依住处。汝以彼等大精进力。共护阎浮提北方第四分

北方复有三曜七宿三天童女。汝亦应令正行于世。共护阎浮提北方第四分。北方所有天龙夜叉罗刹鸠槃茶饿鬼毗舍遮富单那迦吒富单那。住汝北方无所属者。我当于后分布安置随其国土亦令汝等护持养育

尔时拘毗罗毗沙门天王白佛言。世尊。如是如是。大德婆伽婆。过去诸佛已曾教我令作护持安置养育此阎浮提北方第四分。我今如是深受佛教护持阎浮提北方诸佛法

尔时拘毗罗毗沙门王儿及大臣刹多罗等诸夜叉将十六天神一切眷属男夫妇女童男童女皆从座起。合掌向佛顶礼佛足。而白佛言。大德婆伽婆。我及眷属。今于佛所得生深信尊重敬仰得未曾有。法宝僧宝亦生深信尊重敬仰得未曾有。大德婆伽婆。我等从今诚心殷勤摄伏恶心诸众生故。勤加护持此阎浮提北方第四分。我今亦与上首毗沙门王。同心护持此阎浮提北方诸佛法

尔时拘毗罗毗沙门王复白佛言。世尊。若佛弟子比丘比丘尼优婆塞优婆夷。于佛正法三业相应者。专心听法如说修行学持戒者。若余众生于三宝所得敬信者。供佛施僧勤修福业者。我与眷属皆共同心受佛寄付为作安置护持养育。若佛弟子依阿兰若住法顺法勤加修行。如犀牛角独而无侣住于闲林。我当倍复护持养育。若有众生。于彼闲林世尊所有修行声闻勤修供养无所乏者。我当方便护持养育五事饶益。何谓为五。一者寿命增长。二者财增长。三者无病增长。四者乐增长。五者称誉增长。我以如是护持养育令具足故。三宝炽然佛种久住。若有众生。于己境界贪求聚积无有厌足。不观后世可怖畏事。嗔恶躁急无有慈愍。触恼刹利种种兵仗共相战斗。屠割斫刺捕猎杀害。牢狱系闭讁罚摈黜。杀生偷盗乃至邪见。而与刹利作恶因缘。及婆罗门毗舍首陀男夫妇女童男童女乃至畜生共相触恼作恶因缘。令彼众生迭相杀害种种劫夺。无量恶行因缘集会。我当遮障诸恶众生。令住慈心悲心信心戒心舍心闻心慧心。令离不善安置善处。遮诸斗诤疫病饥馑非时风雨及恶霜雹。亦复遮障一切恶象师子虎狼恶牛恶马熊罴鹰鹞蚊虻蝇蚤。亦令一切花叶果药五谷滋茂众香美味好色腻泽。皆悉可乐常令丰足。地味精气众生味精气法醍醐味精气。如是精气增长。世间所有枯燥粗涩恶色无味臭秽花叶果药不可爱乐不中用物。我令彼等皆悉隐没。如是地味精气众生味精气法醍醐味精气增长久住。以地味精气众生味精气法醍醐味精气增长久住故。如是佛法增长久住。以是佛法增长久住故。一切众生生死烦恼长夜休息。得入无畏大涅槃城。以是因缘。我共军将大臣眷属。护持阎浮提北方第四分。令佛法眼久住炽然。乃至亦令世尊弟子无所积聚住于闲林。如犀牛角独而无侣。三业相应如救头然。不相调弄欺[夌\*欠]斗诤。于诸众生生慈心悲心愍心信心戒心舍心精进心念心定心慧心。大德婆伽婆。我等如是令佛法眼久住世间。于三宝种炽然久住。亦令世间一切众生不可乐事苦触等物悉令休息。遮恶众生建立善法。息三恶趣增三善道。若复世尊声闻弟子。弃舍正念弃舍思惟弃舍正观弃舍读诵及为他说。弃舍正法所修行事。营综家业种种生具商贾。种植园林果树。畜养奴婢象马驼驴牛羊鸡犬猪豚獐鹿鹰鹞孔雀。勤修王家所有事业。城邑事聚落事家业事。与俗交通驱使走役通致信命。贮积钱财饮食衣服稻粟缯帛。于他财物亦复守护藏惜积聚。或复咒术或以书画教他自活。若如是者我等不能护持养育。我今终不于三世佛所而故妄语犯染污罪。佛言。善哉善哉妙丈夫。我于无量阿僧祇劫所修法眼善说正法毗尼正戒。如是勤加护持养育令久住者。则为供养三世诸佛。汝等如是则得寿命增长财增长力增长乐增长朋党增长眷属增长宫殿增长信增长戒增长闻增长精进增长舍增长念增长慧增长。以是增长因缘力故。便能速满六波罗蜜成等正觉。犹如我今得成无上自然法王。我今复以佛之正法。付嘱阎浮提诸大国王。于我灭后护持养育。若有比丘离诸惭愧污染我法。私立田业畜养奴婢乃至畜生而作种种家业生活。如是比丘。阎浮提界诸大国王。应当遮障呵责摈黜令离诸过。护持养育令行正法

尔时一切诸来大众。天人乾闼婆阿修罗人非人等。咸皆赞言。善哉善哉妙丈夫。汝为佛法得久住故勤加护持

尔时世尊。欲重明此义。而说偈言

&nbsp;&nbsp;&nbsp;&nbsp;佛告毗沙门&nbsp;&nbsp;&nbsp;&nbsp;及千夜叉众

&nbsp;&nbsp;&nbsp;&nbsp;汝等皆应共&nbsp;&nbsp;&nbsp;&nbsp;护持于北方

&nbsp;&nbsp;&nbsp;&nbsp;住法诸比丘&nbsp;&nbsp;&nbsp;&nbsp;惭愧声闻等

&nbsp;&nbsp;&nbsp;&nbsp;汝受我寄付&nbsp;&nbsp;&nbsp;&nbsp;勤加护养育

&nbsp;&nbsp;&nbsp;&nbsp;过去尊导师&nbsp;&nbsp;&nbsp;&nbsp;敕汝令安置

&nbsp;&nbsp;&nbsp;&nbsp;护持佛正法&nbsp;&nbsp;&nbsp;&nbsp;遮障恶众生

&nbsp;&nbsp;&nbsp;&nbsp;增长三精气&nbsp;&nbsp;&nbsp;&nbsp;息诸斗诤讼

&nbsp;&nbsp;&nbsp;&nbsp;相应诸声闻&nbsp;&nbsp;&nbsp;&nbsp;亦当勤护之

&nbsp;&nbsp;&nbsp;&nbsp;毗沙门王言&nbsp;&nbsp;&nbsp;&nbsp;如是佛正法

&nbsp;&nbsp;&nbsp;&nbsp;寄付我顶受&nbsp;&nbsp;&nbsp;&nbsp;勤加护养育

&nbsp;&nbsp;&nbsp;&nbsp;炽然正法眼&nbsp;&nbsp;&nbsp;&nbsp;增长三精气

&nbsp;&nbsp;&nbsp;&nbsp;遮障恶众生&nbsp;&nbsp;&nbsp;&nbsp;勤断诸斗讼

&nbsp;&nbsp;&nbsp;&nbsp;无积聚声闻&nbsp;&nbsp;&nbsp;&nbsp;少欲知足者

&nbsp;&nbsp;&nbsp;&nbsp;能离诸恶业&nbsp;&nbsp;&nbsp;&nbsp;我亦勤护持

&nbsp;&nbsp;&nbsp;&nbsp;若有能供养&nbsp;&nbsp;&nbsp;&nbsp;修行诸声闻

&nbsp;&nbsp;&nbsp;&nbsp;当以五事增&nbsp;&nbsp;&nbsp;&nbsp;饶益于彼等

&nbsp;&nbsp;&nbsp;&nbsp;腻泽香美味&nbsp;&nbsp;&nbsp;&nbsp;华果众药草

&nbsp;&nbsp;&nbsp;&nbsp;为令彼受用&nbsp;&nbsp;&nbsp;&nbsp;我悉令丰饶

&nbsp;&nbsp;&nbsp;&nbsp;三种味精气&nbsp;&nbsp;&nbsp;&nbsp;彼得增长故

&nbsp;&nbsp;&nbsp;&nbsp;我等勤护持&nbsp;&nbsp;&nbsp;&nbsp;佛法久炽然

&nbsp;&nbsp;&nbsp;&nbsp;我复令国王&nbsp;&nbsp;&nbsp;&nbsp;剃发无惭者

&nbsp;&nbsp;&nbsp;&nbsp;彼等王应遮&nbsp;&nbsp;&nbsp;&nbsp;大众咸皆赞◎