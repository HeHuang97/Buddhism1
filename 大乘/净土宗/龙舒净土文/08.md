## 龙舒净土文卷第八

宋国学进士王日休撰

极乐世界虽去此百万世界,论其迹则不胜其远。然佛之慧性。含虚空世界。故无所不在。是以一切众生举意动步。皆在佛之性中。至心恳。切无不应验。故此卷叙现世感应。

### 见杀生念佛得福

观音感应记云。饶州军典郑邻。死至阴。以误追来放。阎罗王告云。汝还人间。勉力为善。汝见人杀生。但念阿弥陀佛。与观世音菩萨。彼得受生。汝亦得福。由此推之。足以见念阿弥陀佛。诚可荐拔亡者。可增延福寿。不特身后生西方而已。

### 陈企念佛却鬼

予同郡望江陈企。尝妄杀人。后见鬼现。企畏惧。急念阿弥陀佛。鬼不政近。企念佛不已。鬼遂不现。后常念佛。临终坐化。后半年。附本家孙女名妙光云。我因念阿弥陀佛。已生极乐世界。举动言语。一如平生。亲戚相2皆来看。至两三日。家人云。惜乎你在生时。不曾传得喜神供养。企遂现。俨然如平生。唯面带少颜。盖西方长生不老。其头如佛之螺髻。盖成佛之渐也。望江士人周宪叔为予言之。

### 邹宾王念佛梦觉

予尝劝镇江士人邹宾王以西方说。且言若无闲暇。但早晨合掌向西。念南谟阿弥陀佛十遍。亦得宾王信之。其夜遂梦与一士人同赴法。正恐惧间。遂念阿弥陀佛至十声。乃觉。岂非佛以此坚其信心乎。

### 张祖念佛荐亡

予尝与镇江士人祖言西方事。祖信之。其乳母死。多为念阿弥陀佛追荐。一夜梦其乳母。借背子衣之。来谢祖而别去。此念佛追荐之效也。

### 刘慧仲念佛安寝

予旧相识刘慧仲。湖州长兴人。以夜梦多恐惧。劝以念阿弥陀佛。慧仲至诚高声。念一百八遍。当夜遂安寝。次日如前念诵。自此皆得安寝。以此见佛力广大。无所不可。此予序所谓安静形神者也。

### 阮嫂念佛眼明

予同郡怀宁县营田庄。有阮念三嫂。患两目将盲。常念阿弥陀佛。遂得开明。此予亲见之。

### 阎罗王劝婆念佛

镇江金坛县株林村蒋婆。年七十许。死至阴府。命未尽当。还阎罗王问云。汝能念经否。对云不能。王云汝不能念经。但念阿弥陀佛。既放还。蒋婆谓阎罗王我念佛。更无可疑。故常念佛名。近百二十岁方终。其生净土定可必矣。岂非以其念佛而又延寿乎。何其寿之多也。金坛士人张延芝为余言之。

### 邵安抚念脱难

晋江邵彪。字希文。为士人时。至一官。人皆称安抚。彪自喜曰。岂非予及第后作安抚乎。行至。前见一官员问云。汝知汝未及第因否。对云不知。令引彪去看。见一大镬煮蛤蜊。见彪乃作人声。呼彪姓名。彪遂念阿弥陀佛。方念一声。蛤蜊皆变作黄雀飞去。彪后果及第。至安抚使。以此见杀生阻人前程。不可不戒。又见佛力广大。不可不敬。官职自有定分。不可苟求。

### 念佛风疾不作

予近附舟至镇江闸中。阙水不能行。乃于金山借四经。即阿弥陀经也。欲校勘刊板广传。举笔之时。右手有风。其指自掉。写字不便。予乃举指念阿弥陀佛。与观世音菩萨数声。祷告乞除风疾。以成就写此经。祷毕。指遂不掉。以至终帙无恙。以此见佛与菩萨。只在目。前但人信心至耳。

### 梦中念佛脱恐惧

予于梦寐中有恐惧时。念阿弥陀佛。与观世音菩萨。未尝不即安稳。或觉醒。足以见佛与菩萨威神之速如此。但办信心。效无不应。

### 念佛痁疾遂愈

有官员李子清。寄居秀州。颇好道家。尝从学于予。前年久苦痁疾。予告云。但恐子清不信。若信之必效。予乃授之一方。令临发时。专念阿弥陀佛。而服此药。子清从之其日遂愈八分。次日复如是。遂全愈。子清由是笃信佛理。常以净土文置于袖中。

### 念佛痼疾皆愈

梁氏女两目俱盲。念阿弥陀佛三年。系念不绝。只目开明。又冯氏夫人亦念佛。久病遂愈。见第五卷。

### 绣佛含利迸出

赣州廉中大夫恭人。绣文六身阿弥陀佛。绣方及半舍利迸。出其亲戚郑逢原为予言之。

### 佛像常有舍利

真州钟离少师宅。自任氏夫人修西。方雕阿弥陀佛。长四寸八分。龛饰甚严。常顶戴行道。其像眉间常迸出舍。利大如黍米。光彩照人。出宝珠集。

### 梦佛遂得聪辩

隋慧思禅师。因梦阿弥陀与之说法。其后聪辩过人。祥瑞不一。出往生传。

### 念佛治病得愈

近年秀州一僧。常念阿弥陀佛。为人治病。有病者清往。常得痊愈。秀州人皆能言之。

### 念佛孙儿免难

予乡村落间有一老人。每有事。必合掌至额。念阿弥陀佛。其孙儿方二三岁。因随母至田野。忽失之。老人寻访不见。后数日。人告云。在溪外。果寻得之。见足迹遍于滩上。其溪甚深。不知此儿何缘过彼。又久而无恙。人以为其祖至诚念阿弥陀佛感也。