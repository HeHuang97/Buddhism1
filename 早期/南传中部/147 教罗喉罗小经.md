## 第一四七 教罗喉罗小经

[北传汉译 杂阿含八、一九九](https://github.com/gwsice/buddhism/blob/master/%E6%97%A9%E6%9C%9F/%E6%9D%82%E9%98%BF%E5%90%AB%E7%BB%8F/08.md#199)(大正藏二，五一页。)

*世尊为罗喉罗，说观六根、六境、六识五蕴等之苦无常无我，由厌此等，而得离欲解脱。罗喉罗依此教诫而漏尽解脱，集其处听之诸天亦远尘离垢。*

如是我闻。

一时，世尊住舍卫城只陀林给孤独园。时，独住之世尊，心起如是之思念：“罗喉罗之解脱，应成熟法令成熟。今我如何更导罗喉罗以灭尽诸漏。”

时，世尊清晨着衣，持衣、钵，为乞食而入舍卫城。于舍卫城游行乞食已，食后，由乞食归来，告尊者罗喉罗曰：“罗喉罗!应取座具。应至彼生茂之森林昼住。”

尊者罗喉罗对世尊言：“如是，世尊。”则持座具唯随世尊之后。时，恰好数千之天神亦奉随世尊：“今日世尊，更导尊者罗喉罗灭尽诸漏。”

时，世尊已入生茂之森林，于一树下设座而坐。尊者罗喉罗敬礼世尊，坐于一面，世尊如是告坐于一面之尊者罗喉罗曰：“罗喉罗!此，汝如何思惟?眼是常耶?或是无常耶?”

罗喉罗曰:“世尊!无常。”

世尊曰：“然而，无常者，彼是苦耶?或是乐耶?”

罗喉罗曰：“世尊!苦。”

世尊曰:“然而，此无常、苦、变易法，如何得善观察耶?“彼是我所有，

我是彼，彼是予之我。”

罗喉罗曰：“世尊!彼实不然。”

世尊曰：“罗喉罗!汝如何思惟?眼识是常耶?或是无常耶?”

罗喉罗曰:“世尊!无常。”

世尊曰:“然而，无常者，彼是苦耶?或是乐耶?”

罗喉罗曰:“世尊!苦。”

世尊曰:“然而，此无常、苦，变易法……我。”

罗喉罗曰：“世尊!彼实不然。”

世尊曰：“罗喉罗!此，汝如何思惟?眼触是常耶?或是无常耶?”罗喉罗曰:“世尊!无常。”……“世尊!彼实不然。”

世尊曰:“罗喉罗!此，汝如何思惟?彼缘眼触而生受类、想类、行类、识类，此等亦常耶?或无常耶?”罗喉罗曰：“世尊!无常。”……“世尊!彼实不然。”

世尊曰:“罗喉罗!此，汝如何思惟?耳是常耶?或是无常耶?”“世尊!无常。”……乃至……“鼻是常耶?或无常耶?”“世尊!无常。”……乃至……“舌是常耶?或是无常耶?”“世尊!无常。”……乃至……“身是常耶?或是无常耶?”“世

尊!无常。”……乃至……“意是常耶?或是无常耶?”“世尊!无常。”“然而，无常者，此……”“世尊!彼实不然。”

世尊曰:“罗喉罗!此，汝如何思惟?法是常耶?或是无常耶?”“世尊!无常。”……“世尊!彼实不然。”

世尊曰：“罗喉罗!此，汝如何思惟?意是常耶?或是无常耶?”“世尊!无常。”……“世尊!彼实不然。”

世尊曰:“罗喉罗!此，汝如何思惟?意触是常耶?或是无常耶?”“世尊!无常。”……“世尊!彼实不然。”

世尊曰:“罗喉罗!此，汝如何思惟?缘意触而生受类、想类、行类、识类，此等亦常耶?或是无常耶?”“世尊!无常。”……“世尊!彼实不然。”

世尊曰：“罗喉罗!如是见之有闻圣弟子乃厌眼、厌色、厌眼识、厌眼触、缘彼眼触而生受类、想类、行类、识类，亦厌此等。厌耳，厌声；厌鼻，厌香；厌舌，厌味；厌身，厌触；厌意，厌法；厌意识，厌意触；缘意触而生受类、想类、行类、识类，亦厌此等之类。厌已而离欲，离欲故解脱，对于解脱，而有“解脱”之智：知生已尽，梵行已立，所作已辨，更不来此世。”

世尊如是说已，尊者罗喉罗，欢喜世尊之所说。然说如是之说明时，尊者罗喉罗之心无取而解脱诸漏。且彼数千之天神亦远离尘垢而生法眼。“凡有物者，是所集法，彼之一切，皆灭法。” 
