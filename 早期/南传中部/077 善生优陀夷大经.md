## 第七十七 善生优陀夷大经

[北传汉译 中阿含二O七，箭毛经](https://github.com/gwsice/buddhism/blob/master/%E6%97%A9%E6%9C%9F/%E4%B8%AD%E9%98%BF%E5%90%AB%E7%BB%8F/57.md)(大正藏一、七八三页。)

*本经乃普行者善生优陀夷，对六师外道，不受其弟子之尊敬，其弟子叛离而尊敬、信顺世尊，对其理由，举少食、衣食住之少欲知足、远离之五种，世尊谓非此五种，以示其次之五项，即：最上戒蕴之成就，自证自知，最上慧蕴之成就，沈于苦者，即说苦、集、灭、道之圣谛，及四念处、四正勤、四神足、五根、五力、七觉支、八圣道、八解脱、八胜处、十偏处、四禅、知身是色所成、四大所成、父母所成而无常变坏。说他身化作，神通智、天耳智、他心智、宿命智、天眼智、漏尽智之行道。*

如是我闻。

一时世尊住王舍城、竹林、迦兰陀园。尔时，有众多知名之普行者，住于孔雀林普行者园。--即：阿努迦罗，瓦罗达罗，善生优陀夷，以及其他知名之普行者等。时，世尊清晨，着衣，持钵、衣，入王舍城行乞。尔时、世尊自言：“今将往王舍城行乞，为时尚早。我何不去往孔雀林普行者园普行者善生优陀夷处。”于是，世尊往趣孔雀林普行者园。尔时，善生优陀夷普行者与普行者大众俱坐，发唤声、高声、大声作种种徒劳无益议论。即：王论、贼论、大臣论、兵论、畏怖论、战斗论、食论、饮论、衣论、床论、华鬘论、香论、亲族论、乘论、村论、街论、市论、国土论、妇人论、英雄论、传闻论、井边谈天论、祖先论、异相论、世间论、海洋论，如是等有无之论。

尔时，善生优陀夷，遥见世尊前来，警诫自己之大众曰：“诸贤!请肃静!诸贤!慎勿作声，彼沙门瞿昙来矣。实则彼尊者喜静默，称赞静默者。彼若知我等为静默之会众，或许将欲接见。”于是彼等普行者保持静默。

时，世尊来至彼普行者善生优陀夷处。尔时，普行者善生优陀夷白世尊言：“世尊!请进。世尊!善来。世尊!世尊终于来此处。世尊且坐如何?请就此特设之座。”世尊即坐于所设之座。普行者善生优陀夷亦取一卑座，坐于一面。时世尊问普行者善生优陀夷曰：“优陀夷!今为何于此集坐耶?又彼等对话为何被中断耶?”

“世尊!我等今集坐所语之话，暂且阁置。世尊!此语后日世尊不难得闻。世尊!日过种种外道沙门、婆罗门等，集会议论时，发生如是之对话：“鸯伽人，摩揭陀人实为有幸。鸯伽人、摩揭陀人诚然有幸。有僧伽、有伽那(会众)，为众人师，知名于世，有名声，当一派之祖为众多人所尊敬而此等沙门、婆罗门，为夏期安居来至王舍城。即彼不兰迦叶，亦有僧伽，有伽那，为众人师，知名于世，有名声、当一派之师而为众多人所尊敬，彼亦为夏期安居而来至王舍城。末迦利瞿舍利亦……乃至……阿耆多翅舍钦婆罗，婆浮陀迦旃那，散若夷罗梨沸，尼干子亦有僧伽、有伽那、为众人师，知名于世，有名声，为一派之祖而为众人尊敬，彼亦为夏季安居来至王舍城。彼沙门瞿昙亦有僧伽、有伽那、为众人师，知名于世，有名声，为一派之祖而为众人所尊敬，彼亦为夏安居来至王含城。于此等有僧伽、有伽那，为求之师，知名于世，有名声而为一派之祖而为众人所尊敬，世尊、沙门、婆罗门中，有谁受诸弟子恭敬、尊重、崇敬、崇拜耶?又诸弟子对谁1恭敬、尊重而示亲近耶?”尔时有人作如是言曰：“彼不兰迦叶有僧伽、有伽那、为众人师，知名于世，有名声，为一派之祖而为众人所尊敬。然彼不为诸弟子所恭敬、尊重、崇敬、崇拜。又诸弟子对彼不恭敬、尊重、亲近。过去不兰迦叶曾向数百会众说法，其时，彼一弟子大声言曰：“诸贤!勿将此意问不兰迦叶，彼对此不知，我则知之。应将此义问我，我为诸贤解答之。”不兰迦叶曾挥泪言曰：“诸贤!请肃静，诸贤请勿作声。勿问此等诸尊，将其问我，我为之解答其义。”虽作是言亦不济事。不兰迦叶之众多弟子反驳后而离去，彼谓：“汝不知此法、律，我知此法、律。汝何以不知此法、律耶?汝作邪行，我作正行。我言为相应，汝言为不相应。汝将应言于前者而言于后，应言于后者而言于前。汝之主张被覆没，汝之说被反驳，汝堕于负处，为脱汝之说，宜往游方。或许汝可能自解。”如是，不兰迦叶、不被诸弟子所恭敬、尊重、崇敬、崇拜。诸弟子对不兰迦叶亦不予恭敬、尊重亲近。又不兰迦叶以对法骂詈而被骂詈。”

又或有人作如是言曰：“彼末迦利瞿舍利……乃至……阿耆多翅舍钦婆罗，婆浮陀迦旃那，散若夷罗梨沸，尼干子等，有僧伽，有伽那，为众人师，知名于世，有名声，为一派之祖。然彼亦不为诸弟子所恭敬、尊重、崇敬、崇拜。又诸弟子对尼干子亦不恭敬、尊重、亲近。尼干子曾对数百会众说法……乃至……以对法骂詈而被骂詈。”

又复有人作如是言曰：“彼沙门瞿昙有僧伽、有伽那、为众人师、知名于世、有名声，为一派之祖，为众人所尊敬。而彼受诸弟子恭敬、尊重、崇敬、崇拜、又诸弟子对沙门瞿昙亦恭敬、尊重而予亲近。沙门瞿昙曾为数百会众说法。尔时沙门瞿昙之一弟子咳嗽，有同梵行者以膝触彼言曰：“尊者!请肃静!尊者!请勿作声。我等之师，世尊今正说法。”沙门瞿昙向数百会众说法时，沙门瞿昙弟子无喷嚏声、无拂咳嗽音、听众对彼渴仰热望。谓：“世尊若为我等说法，我等谨愿倾听”，譬如有人，于四衢街道由蜂房榨取甘甜之蜂蜜，众多群众对彼渴望热求，沙门瞿昙对数百诸弟子说法时，彼之弟子中无喷嚏者、无拂咳嗽者、听众对彼渴仰热望，谓：“世尊如为我等说法，我等谨愿倾听”。又沙门瞿昙弟子与同梵行者，有共励修学者，后虽废学还俗，然彼等仍赞叹师，赞叹法，赞叹僧伽，常自责而不非难于彼。谓：“我等为不祥者、少福者。我等虽对如是善说之法与律，出家而未能一生修得圆满清净梵行。”彼等或为守园人，或为优婆塞，受持五戒。如是沙门瞿昙为诸弟子所恭敬、尊重、崇敬、崇拜，又诸弟子对沙门瞿昙恭敬、尊重而予亲近。”

“优陀夷!汝见我有何法?依此诸弟子对我恭敬、尊重、崇敬、崇拜而又亲近耶?”。

“世尊!我见世尊有五法，依此诸弟子，对世尊恭敬、尊重、崇敬、崇拜，而又予亲近。五法为何?世尊!实则世尊是少食，又称赞少食。世尊!我见世尊于此为第一法，依此之诸弟子对世尊恭敬、尊重、崇敬、崇拜，而又予亲近。

复次，世尊!世尊无论得任何衣皆为满足：又对得任何衣皆满足者，予以称赞。世尊!我对世尊视此为第二法……乃至……予亲近。

复次，世尊!世尊无论得任何食皆为满足，又对得任何食皆满足者，予以称赞。世尊!我对世尊视此为第三法……乃至……予亲近。

复次，世尊!世尊得任何床座皆为满足，又对得任何床座皆满足者，予以称赞。世尊!我对世尊视此为第四法……乃至……予亲近。

复次，世尊!世尊为远离，亦称赞远离。世尊!我对世尊视此为第五法……乃至……予亲近。

世尊!我视世尊有此等五法，依此诸弟子对世尊恭敬、尊重、崇敬、崇拜，尊重而予亲近奉侍”。

“优陀夷!沙门瞿昙少食，亦称赞少食，若依如是，诸弟子对我恭敬、尊重、崇敬、崇拜，又复恭敬、尊重而予亲近奉侍。优陀夷!我之弟子，有食一钵，有食半钵，亦有食一木瓜树果，亦有食半木瓜树果者，然而，优陀夷！我有时食满此钵，或食其以上。优陀夷!沙门瞿昙为少食，又称赞少食，若依如是诸弟子，对我恭敬、尊重、崇敬、崇拜而亲近奉侍，优陀夷!以一钵为食，以半钵为食，以一木瓜树果为食，以半木瓜树果为食之彼等我诸弟子，依此法对我恭敬、尊重、崇敬、崇拜，又复恭敬、而亲近奉侍者，无有是处。

优陀夷!沙门瞿昙无论得如何之衣皆为满足，又对得如何之衣皆满足者，予以称赞。若以依如是之诸弟子，对我恭敬、尊重、崇敬、崇拜，而亲近奉侍。优陀夷!我之弟子着粪扫衣，着粗衣，彼等由冢间、尘堆、店前，搜集弊物、布片，作僧伽梨衣穿着。然而，优陀夷!我时而着以韧粗之线所织之居士次。优陀夷!沙门瞿昙得任何之衣皆为满足，又对得任何之衣皆满足者，予以称赞。若依如是之诸弟子，对我恭敬、尊重、崇敬、崇拜，而亲近之，优陀夷!着粪扫衣、粗衣，由冢间、尘堆、店前搜集之弊物、布片，作僧伽梨衣穿着，彼等我诸弟子，依此之法对我恭敬、尊重，崇敬、崇拜，而亲近者，无有是处。

优陀夷!沙门瞿昙无论得任何之食皆为满足，又对无论得任何之食皆满足者，予以称赞，若依如是之诸弟子，对我恭敬、尊重、崇敬、崇拜，而亲近奉侍。优陀夷!我之弟子乞食，次第乞食，满足于2残食，彼等入家请以床座亦不接受。然而，　　优陀夷!我有时受请，除去米饭中黑粒，食诸种种汁。诸种种之助味，优陀夷!沙门瞿昙无论得任何之食皆为满足。又对无论得任何之食皆满足者，予以称赞。若以依如是诸弟子对我恭敬、尊重、崇敬、崇拜，而又予亲近，优陀夷!乞食，次第乞食，满足于2残食，入家虽请以床座而不接受，彼等我诸弟子，依此法对我恭敬、尊重、崇敬、崇拜，而亲近之者，无有是处。

优陀夷!沙门瞿昙无论得任何之床座皆为满足，又对无论得任何之床座皆满足者，予称赞……乃至……优陀夷!我令弟子坐于树下，坐于露天，彼等历时八月不入屋檐下。然而，优陀夷!我有时住于周围涂壁，防风，锁闩，闭窗之高阁，优陀夷!乃至……坐于树下，坐于露天，历时八月不入屋檐下之彼等我诸弟子，依此法对我恭敬、尊重、崇敬、崇拜，而又亲近者，无有是处。

优陀夷!沙门瞿昙为远离，又称赞远离……乃至……优陀夷!我之弟子住森林、于僻陬处坐卧，入住森、林、丛、僻陬之坐卧处。彼等为诵波罗提木叉，半月入僧伽中。然而，优陀夷!我有时与比丘、比丘尼、优婆塞、优婆夷、国王、大臣、外道、外道诸弟子群居。优陀夷……乃至……住森林，于僻陬坐卧、入住森、林、丛、僻陬之坐卧处。为诵波罗提木叉，半月入僧伽中。彼等我诸弟子，依此法对我恭敬，尊重、崇敬、崇拜，而又亲近之者，无有是处。

如是优陀夷!诸弟子依此等五法、对我恭敬、尊重、崇敬、崇拜，而亲近之者，无有是处。

优陀夷!于此别有五法、诸弟子依此之对我恭敬、尊重、崇敬、崇拜、而亲近奉侍。五法为何?优陀夷!我诸弟子欲修习增上成思惟：“沙门瞿昙使持戒者，成就最上戒蕴。”优陀夷!我诸弟子修习增上戒而思惟：“沙门瞿昙使持戒者，成就最上戒蕴。”我诸弟子欲修习增上戒思惟“沙门瞿昙使持戒者，成就戒蕴。”优陀夷!此为第一法，依此诸弟子对我恭敬、尊重、崇敬、崇拜，而又予亲近。复次，优陀夷!我诸弟子欲修习胜知见思惟：“沙门瞿昙言自知为“我知，”沙门瞿昙言自见为“我见，”沙门瞿昙说证知而说法，非不证知。沙门瞿昙说有因之法，非是无因，说有神变之法，非无神变。”我诸弟子修习胜知见而思惟：“沙门瞿昙……乃至……非无神变，”优陀夷!此为第二法，依此诸弟子对我恭敬、尊重 、崇敬、崇拜，又复恭敬、尊重而亲近奉侍。”

复次，优陀夷!我诸弟子欲修习增上慧而思惟：“沙门瞿昙使具慧者，成就最上慧蕴。”实则彼不见未来之论道，又对已生之他论难，不能以正法论破者，无有是处也。”优陀夷!汝如何作思耶?我诸弟子如是知，如是见，其为中断他人之话语耶?”世尊!“不然!”

优陀夷!我非望于教诫诸弟子，正望诸弟子教诫于我。优陀夷!我诸弟子修习增上慧而思惟：“沙门瞿昙使具慧者……乃至……无有是处。”优陀夷!此为第三法，依此诸弟子对我恭敬、尊重、崇敬、崇拜、而又亲近奉侍。

复次，优陀夷!我诸弟子沈于苦，为苦所征服者来问我苦圣谛，我应问而为彼等解答苦圣谛，解答彼等之问而令得满足。彼等问我苦集、苦灭、苦灭道圣谛，我应问而为彼等解答苦灭道圣谛。解答彼等之问而使满足。优陀夷!我诸弟子沈于苦，为苦所征服者，来问我苦谛……乃至……解答彼等之间而令得满足。优陀夷!此为第四法。依此诸弟子对我恭敬，尊重，崇敬、崇拜，而又亲近奉侍。复次，优陀夷!依我而对诸弟子说行道，如是实行，我诸弟子修习四念处。优陀夷!于此，比丘于身住于身观，诚心具念正知、调伏世间之贪忧。于受…乃至……，于心……乃至……；于法，住法观、诚心具念正知，调伏世间之贪忧。于此我众多诸弟子达于通智圆满究竟而住。

复次，优陀夷!依我而为诸弟子说行道，如是实行，我诸弟子修习四正勤。优陀夷!于此比丘为使对未生之恶不善法不生，发起努力、勤精进之念。策励其心精勤。为断已生之恶不善法，发起、努力……乃至……精勤。为对未来之善法令生，而发起……乃至……精勤。为住立已于生之善法，不使迷乱，愈益增大、扩大、修习成满，发起努力勤精进之念，策励其心精勤。于此，我众多诸弟子达于通智圆满究竟而住。复次，优陀夷!依我而为诸弟子说行道，如是实行，我诸弟子修习四神足。优陀夷!于此，比丘修习欲三摩地勤行成就神足，精进三摩地……乃至……心三摩地……乃至……修习观三摩地勤行成就神足，于此，我众多诸弟子达于通智圆满究竟而住。

复次，优陀夷!依此我而为诸弟子论行道、如是实行，我诸弟子修习五根。优陀夷!于此，比丘入寂静修习至等觉之信根。……乃至……修习精进根、念根、定根……乃至……入寂静、修习至等觉之慧根。于此，我众多诸弟子达于通智圆满究竟而住。

复次，优陀夷!依我而为诸弟子说行道、如是实行，我诸弟子修习五力。优陀夷!于此比丘入寂静、修习至等觉之信力。……乃至……精进力、念力、定力……乃至……入寂静、修习至等觉之慧力。于此，我众多诸弟了达于通智圆满究竟而住。

复次，优陀夷!乃至……我诸弟子修习七觉支。优陀夷!于此，比丘修习依止远离、依止离贪、依止灭、回向弃舍等，而修习念觉支……乃至……修习择法觉支、精进觉支、喜觉支、轻安觉支、定觉支……乃至……依止远离，依止离贪，依止灭、回向弃舍等而修习舍觉支。于此，我众多诸弟子达于通智圆满究竟而住。

复次、优陀夷!……乃至……我诸弟子修习八圣道。优陀夷!于此，比丘修习正见、修习正思、正语、正业、正命、正精进、正念、正定，于是，我众多诸弟子达于通智圆满究竟而住。

复次，优陀夷!……乃至……我诸弟子修习八解脱。以有色而见诸色，此是第一解脱。内无色想，外见诸色，此是第二解脱。是清净与胜解，此为第三解脱。完全超越于色想故、灭有对想故，不作意种种想故，以空是无边，具足空无边处而住，此是第四解脱。完全超越于空无边处，以识是无边，具足识无边处而住，此是第五解脱。完全超越于识无边处，以为无任何所有，具足无所有处而住，此是第六解脱。完全超越于无所有处，具足非想非非想处而住，此是第十解脱。完全超越于非想非非想处，具足想受灭而住，此是第八解脱。于此，我众多诸弟子，达于通智圆满究竟而住。

复次，优陀夷!……乃至……我诸弟子修习八胜处。有一人，于内有色想、于外见分色之好恶，胜于此等，以“我知、我见”，其如是想，此是第一胜处。有一人，于内有色想，外见无量色之好恶，胜于此等，以“我知、我见”，其如是想，此是第二胜处。有一人，于内无色想、外见少色之好恶……乃至……此是第三胜处。有一人、于内无色想、外见无量色之好恶……乃至……此是第四胜处。有一人、于内无色想；于外见诸色之青，青色、青见、青光，譬如乌摩迦华之青，青色、青见、青光；又譬如彼有两面3光泽波罗奈衣之青、青色、青见、青光，如是有一人，于内无色想；于外见诸色之青、青色、青见、青光……乃至……此是第五胜处。有一人，于内无色想；于外见诸色之黄、黄色、黄见、黄光、譬如羯尼迦华之黄、黄色、黄见、黄光，又譬如彼有两面光泽波罗奈衣之黄、黄色、黄见、黄光，如是有一人，于内……乃至……此是第六胜处。有一人，于内无色想；于外见诸色之赤、赤色、亦见、赤光，譬如盘豆时缚迦华之赤、赤色、亦见、赤光，又譬如彼有两面光泽波罗奈衣之赤、赤色、亦见、赤光，如是有一人，于内……乃至……此是第七胜处。有一人，于内无色想：于外见诸色之白、白色、白见、白光，譬如太白星之白、白色、白见、白光，又譬如彼有波罗奈衣之白、白色、白见、白光，如是有一人，于内……乃至……此是第八胜处。于此，我众多诸弟子达于通智圆满究竟而住。复次，优陀夷!……乃至……我诸弟子修习十偏处。有一人，将地偏想为上、下、横、无二、无量。乃至……水偏、火偏、风偏、青偏、黄偏、赤偏、白偏、空偏……乃至……有一人，将识偏想为上、下、横、无二、无量。于是我诸弟子达于通智圆满而住。

复次，优陀夷!……乃至……我诸弟子修习四禅。优陀夷!于此，比丘离欲、离不善法、有寻、有伺、成就由离所生喜乐住于初禅。彼以其身由离所生喜乐，使之浸润充溢，以其全身到处由离所生喜乐而无不透彻。优陀夷!譬如熟练之助浴师、或其徒弟，将洗粉放入铜盘，注水淆混，如其洗粉则含液润液，内外浸透无有流滴。如是，优陀夷!比丘以由离所生喜乐，浸润充溢其身，其身到处无不以由离所生喜乐而透彻。

复次，优陀夷!比丘寻伺已息故……乃至……成就第二禅而住，彼对其身以由定所生喜乐而浸润充溢，其全身到处，无不以由定所生喜乐而透彻。优陀夷!譬如湖泉，彼于东方无有水路，于西方无有水路，于北方无有水路，于南方无有水路，且上天亦未时时降雨。然却由其湖中涌出冷水，其湖以冷水浸润充溢，其湖到处无不以冷水透彻。如是，优陀夷!比丘其身，以由定所生喜乐而浸润充溢、其身则到处无不以由定所生喜乐而透彻。

复次，优陀夷!比丘离脱喜故……乃至……成就第三禅而住。彼对其身以无喜之乐浸润充溢，其身到处无不以无喜之乐而透彻。优陀夷!譬如于青莲池、赤莲池、白莲池中，生长青莲、赤莲、白莲于水中，不出水平，没于水中生育。彼等从未至本，皆以冷水浸而充溢，如彼青莲、赤莲、白莲到处无不被冷水所透彻。如是，优陀夷!比丘对其身以无喜之乐所浸润充溢，其身到处无不为无喜之乐所透彻。复次，优陀夷!比丘舍乐故，舍苦故，先已灭却喜忧，故不苦不乐，成就舍念清净，第四禅而住。彼对其身以清净皎洁心令偏满而坐，彼身到处无不以清净皎洁心所透彻。优陀夷!譬如有人以白衣从头盖覆而坐。如是，比丘其身以清净皎洁心令偏满而坐，其身到处无不依清净皎洁心而透彻也。于是我众多弟子达于通智圆满究竟而住。

复次，优陀夷!依我而为诸弟子说行道，如是实行，我诸弟子当如次而知：“我此身由色而成、由四大而成、父母所生、饭乳所长养，乃无常、削灭、磨灭、变坏、分散之法。而我识却依存于此，是此所关连者。”优陀夷!譬如琉璃宝珠，清净而玉质殊妙，修治为八楞完好透明、清澄，具足一切相，而以青、黄、赤、白、红色丝线贯穿，具眼之士将此持于手中观察，如知：“此琉璃宝珠为清净、玉质殊妙。修治为八楞完美透明、清澄，具足一切相，以青、黄、赤、白、红色丝线贯穿。”如是，优陀夷!依我而为诸弟子说行道，如是实行，我诸弟子当如次知：“我此身体为由色所成，由四大所成，父母所生，饭乳所长养，乃无常、削灭、磨灭、变坏、分散之法。而我识却依存于此，是此所关连者。”于是，我众多诸弟子则达于通智圆满究竟而住。

复次，优陀夷!依我……乃至……我诸弟子由其身，为有色，由意成、而具大小一切之肢，有殊妙之诸根化作他身。优陀夷!譬如有人，从们叉草抽拔其苇。彼谓：“此是们叉草，是苇也。们叉草与苇乃不同之物，然彼欲由们叉草拔苇。”优陀夷!又譬如有人，将剑由鞘拔出。彼谓：“此是剑，此是鞘，剑与鞘乃不同之物。然彼欲由鞘中拔剑而出。”优陀夷!复譬如有人，以蛇由蛇皮所蜕出。彼谓：“此是蛇，是蛇皮。蛇与蛇皮乃不同之物，然彼欲将蛇由蛇皮中蜕出。”如是，优陀夷!依我而对诸弟子说行道，如是实行，我诸弟子由其身为有色，由意成，其大小一切之肢，有殊妙之诸根化作他身。于是，我众多诸弟子达于通智圆满究竟而住。

复次，优陀夷!依我而向诸弟子说行道，如是实行，我诸弟子得证诸种神通。即：以一为多，以多成一，或显、或隐、超壁、越墙、越山，行之无碍，恰如于虚空。出没地上，恰如于水中。涉水不沈，恰如于地上。于虚空中趺坐往来，恰如翔鸟。以手扪摸日月如是大神力、大威德，以身而至梵天界。优陀夷;譬如工巧陶师或其弟子，以善修治黏土，随心所欲作成诸种陶器。优陀夷！又复譬如善巧之象牙师或其弟子，以善修治象牙，随心所欲作成诸种象牙精艺。优陀夷!又复譬如善巧之冶炼师或其弟子，善将金饰冶炼，随心所欲作成诸种金银器物。如是，优陀夷!依我而为诸弟子说行道，应其所行，我诸弟子证得诸种神通。即：以一而成多……乃至……以身至梵天界。

复次，优陀夷!依我而向诸弟子说行道，如是实行，我诸弟子以清净超人之天耳界，对人天之两声，或远或近皆得闻。优陀夷!譬如强有力之吹螺者，令四方轻易得闻其音。如是，优陀夷!依我而向诸弟子说行道，应其所行，我诸弟子……乃至……其无论远近皆得闻。如是我众多诸弟子，达于通智圆满究竟而住。

复次，优陀夷!依我而向诸弟子说行道，如是实行，我诸弟子对他众生，于他人之心，善能执心得知。即对有贪心者，知为有贪心，对离贪心者，知为离贪心，对有嗔心者，知为有嗔心，对离嗔心者，知离嗔心，对有痴心者，知为有痴心，对离痴心者，知为离痴心，对摄心者，知为摄心，对散心者，知为散心，对高广心者，知为高广心，对不高广心者，知为不高广心，对有上心者，知为有上心，对无上心者，知为无上心，对定心者，知为定心，对不定心者，知为不定心，对解脱心者，知为解脱心，对不解脱心者，知为不解脱心。优陀夷!譬如年轻之青年盛装之男女，于明镜或清净、皎洁、透明之水盘中，端视所映之自己容姿，若带有耳环时，则知带有耳环，若无耳环时，则知无耳环，如是，优陀夷!依我而对诸弟子所教示之行道，应其所行，我诸弟子……乃至……知是不解脱心。兹我众多诸弟子，达于通智圆满究竟而住。

复次，优陀夷!依我而对诸弟子说行道，如是实行，我诸弟子忆念诸种宿命。即一生、二生、三生、四生、五生、十生、二十生、三十生、四十生、五十生、百生、千生、百千生、种种坏劫、种种成劫、种种成坏劫，于彼处我有如是名、如是姓、如是族、如是食、如是苦乐之受、如是寿量，其我死于其处，当生于彼处，于其处亦有如是名：……乃至……如是寿量，其我死于其处，生于此处，如是忆念其一一之相与其详细状况俱之诸种宿命。优陀夷!譬如此处有人，由自村往他村，由其村更往他村，彼由其村又还至自村，彼思曰：“我由自村往其村，于彼处我如是住立、如是坐、如是语、如是默。我由其村更往他村，于彼处我亦如是住立……乃至……如是默，于是，今我由彼村还至自村。”如是，优陀夷!依我而对诸弟子说行道，如是实行，我诸弟子忆念诸种宿命。即一生、二生、三生……乃至……如是忆念其一一之相，与其详细状况俱之诸种宿命。如是我众多诸弟子达于通智圆满究竟而住。

复次，优陀夷！依我而对诸弟子说行道，如是实行，我诸弟子以清净超人之天眼，见有情之生死，而乃随其业知贱、贵、好、丑、善趣、恶趣，即：“其实诸贤!此等之众生，于身作恶行，于口作恶行，于意作恶行，诽谤圣者，抱持邪见，成就邪见业。彼等身坏命终，生于恶生、恶趣、堕处、地狱。或复诸贤!此等众生，于身作善行，于口作善行，于意作善行，不诽谤圣者，抱持正见，成就正见业，彼等身坏命终，生于善趣、天界。”如是，彼以清净而起人之天眼，见有情之生死……乃至……知随其业。优陀夷!譬如此有具备门之二家，其处具眼之士立其中央视出入往来之人等。如是，优陀夷!依我而对诸弟子说行道，如是实行，我诸弟子以清净而超人之天眼……乃至……知随其业。如是我众多之诸弟子，达于通智圆满究竟而住。

复次，优陀夷!依我而对诸弟子说行道，应其所行，我诸弟子诸漏尽故，对无漏之心解脱、慧解脱，于现法成就自知、证而住。优陀夷!譬如山顶有透明、清净、无浊之湖。其处有具眼之士立于湖畔，见有贝壳、沙砾、鱼群之游动、栖住，彼思：“此湖实是透明、清净、无浊也。此处有此等之贝壳、砂砾、鱼群游动、栖住。”如是，优陀夷!依我而向诸弟子说行道、如是实行，我诸弟子，诸漏尽故，以无漏之心解脱、慧解脱，于现法成就自知、证而住。如是我众多诸弟子，达于通智圆满究竟而住。

优陀夷!此是第五法，依此诸弟子对我恭敬、尊重、崇敬、崇拜，又复恭敬、尊重而亲近奉侍。

优陀夷!有此等五法，依此诸弟子对我恭敬、尊重、崇敬、崇拜，又复恭敬而予亲近。”

世尊说示已，普行者善生优陀夷、欢喜、信受于世尊所说。
