## 第五十二 八城经

[北传 中含二一七．八城经](https://github.com/gwsice/buddhism/blob/master/%E6%97%A9%E6%9C%9F/%E4%B8%AD%E9%98%BF%E5%90%AB%E7%BB%8F/60.md#ba-cheng-jing)(大正藏一、八O二页。)十支居士八城人经(大正藏一、九一六页。)

*本经八城人第十者，问阿难，佛说法中于一法有得解脱者耶?对此阿难答，教以四禅、四无量心、及空无边、识无边，无所有之三处。*

*北传 两译，皆谓此事以世尊入灭后。且加上非想非非想处为十二门。其他大体一致。*

如是我闻。

一时，尊者阿难住毗舍离城竹林邑。尔时，八城之居士第十，因某要事，抵巴罗利子城。此八城之居士第十，诣鸡园一比丘之处。诣已，敬礼彼比丘，坐于一面。坐于一面八城之居士第十言：“师尊!尊者阿难今在何处?我等欲见彼尊者阿难。”彼比丘曰：居士子!彼尊者阿难在毗舍离城之竹林村。”尔时八城之居士第十于巴罗利弗城办事毕，乃诣毗舍离城竹林村尊者阿难处。诣已，敬礼阿难，坐于一面。坐于一面已，八城居士第十白尊者阿难曰：

“尊师阿难!是否有以彼世尊--知者、见者，应供者、等正觉者--所说之一法，若精进住于不放逸、精勤、自励之比丘于尚未解脱之心解脱之，或尚未灭尽之诸漏灭尽之，或尚未逮得之无上瑜伽安稳(涅盘)之逮得耶?”阿难曰：“居士子!有以彼世尊””知者、见者、应供者、等正觉者所说之一法，住于不放逸、热心、自励之比丘，对于尚未解脱之心解脱之、尚未灭尽之诸漏灭尽之、尚未逮得之无上瑜伽安稳之逮得也!”居士曰：“师尊、阿难然则，何者是以彼知者、见者、应供者、等正觉者世尊所说之一法。住于……之比丘，于尚未解脱之心解脱之，尚未灭尽之诸漏灭尽之，或尚未逮得之无上瑜伽安稳之逮得耶?”

阿难曰：“居士子!关于此，比丘确已离诸欲、已离诸不善法，有寻、有伺，由离生喜乐，成就初禅而住之。彼如是思催、如是知解，“此初禅是造作，是有思，且凡是造作、思惟，彼即是无常、应灭法。”彼如是知，彼住其处逮得漏尽；若彼虽不得漏尽，依其法爱、法之欢喜，以断五下分结而成为化生，于彼处般涅盘，得不退法，终不远此。居士!此是彼知者、见者、应供者、等正觉者之世尊所说之一法，住于不放逸、热心，自励精勤之比丘，其于尚未解脱之心解脱之、尚未灭尽之诸漏灭尽之、或尚未逮得之无上瑜伽安稳逮得之也。

居士!复次，比丘从寻伺之止息、内净、一心、无寻无伺，由定生喜乐，成就第二禅而住之。彼如是思惟、如是知解：“此第二禅亦造作、有思，且凡是造作、有思，即是无常、应灭法。”彼如是知。彼住其处逮得漏尽，若彼虽不得漏尽，依是其法爱、法喜，以断五下分结即成为化生，于彼处般涅盘，得不退法，终不还此。居士!此是彼知者、见者、应供者、等正觉者、世尊所说之一法，住于不放逸、热心、自励精勤之比丘，于尚未解脱之心解脱之、尚未灭尽之诸漏灭尽之、或尚未逮得之无上瑜伽安稳逮得之也。

居士!复次，比丘从喜贪之舍离，为舍者而住之，为具念者、正知者，而以身感受乐，即诸圣者所谓：“舍者、具念者、乐住者”成就第三禅而住之。彼如是思惟、如是知解：“此第三禅亦是造作、有思，且凡是造作、有思，彼即是无常、应灭法。”彼如是知。彼住其处逮得漏尽……乃至……逮得无上瑜伽安稳者也。

居士!复次，比丘，由舍乐、由舍苦、由先已灭喜忧、不苦不乐，由舍、念、清净，成就第四禅而住之。彼如是思惟精察、如是知解：“此第四禅亦是造作、有思，且凡是造作、有思，彼即是无常、应灭法。”彼如是知。彼住其处而得漏尽……乃至……逮得无上瑜伽安稳也。

居士!复次，比丘以俱慈之心偏满一方而住之；如是偏满第二、第三、第四方：如是偏满上、下、四维;彼以广大、广博、无量、无恚、无害之俱慈心，偏满全世界、一切处而住之。彼如是思惟精察、如是知解：“此慈心解脱亦是造作、有思，且凡足造作、有思，彼即是无常、应灭法。”彼如是知，彼住其处逮得漏尽……乃至……逮得无上瑜伽安稳也?

居士!复次，比丘以俱悲之心……乃至……具喜之心……乃至……俱舍之心，偏满一方而住之；如是第二、第三、第四．方；如是上、下、四维；彼以广大、广博、无量、无恚、无害之俱舍心，偏满世界一切处而住之。彼如是思惟精察、如是知解：“此舍心解脱亦是造作、有思，且凡是造作。有思，彼即是无常、应灭法。”彼如是知，彼住其处逮得漏尽……乃至……逮得无上瑜伽安稳也。

居士!复次，比丘超越一切色想，灭没有对想，由不作意种种想故，作意：虚空是无边，”成就空无边处而住之。彼如是思惟精察，如是知解：“成就此虚空无边处亦是造作、有思，且凡是造作、有思，彼即是无常、应灭法。”彼如是知，彼住其处逮得漏尽……乃至……逮得无上瑜伽安稳也。

居士!复次，比丘超越一切空无边处，作意：“识是无边，”成就识无边处而住之。彼如是思惟精察，如是知解;成就此识无边处亦是造作、有思，且凡是造作、有思，彼即是无常、应灭法。”彼如是知。彼住其处逮得漏尽……乃至……逮得无上瑜伽安稳也。

居士!复次，比丘超越一切识无边处，作意：“无任何(分别识)之存在”成就无所有处而住之。如是思惟、如是知解：“成就此无所有处亦是造作、有思，且凡是造作、有思，彼即是无常、应灭法。”彼如是知。彼住其处逮得漏尽，若不得漏尽，依彼法爱、法喜，以断五下分结而成化生，于彼处般涅盘，得不退法，终不还此。居士!此是彼知者、见者、应供者、等正觉者、世尊所说之一法，住于不放逸、热心、自励精勤之比丘，于尚未解脱之心解脱之、尚未灭尽之诸漏灭尽之、尚未逮得之无上瑜伽安稳逮得之也。

如是说已，八城居士第十，语尊者阿难曰：“尊师阿难!恰如求一妙宝之人，同时即得十一妙宝。如是，尊师!予求一甘露门同时即得闻十一甘露门。尊师!恰如人家有十一门，彼于其家失火时，由任一门，己皆得安稳。如是，师尊!予于此等十一甘露门之任一门，己皆得安稳也。尊师!彼等外道第子皆为师偏求束修，予何不对尊者阿难作供养耶?”于是，八城居士第十，使“人”集巴罗利弗城及毗舍离城之比丘众，以胜妙之硬食、软食，亲手供养之，满足之；对各比丘各包与一套衣服，对尊者阿难则包与三衣，且为尊者阿难建立五百僧房。
