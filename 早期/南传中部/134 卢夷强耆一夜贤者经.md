## 第一三四 卢夷强耆一夜贤者经

[北传汉译 中阿含一六六、释中禅室尊经](https://github.com/gwsice/buddhism/blob/master/%E6%97%A9%E6%9C%9F/%E4%B8%AD%E9%98%BF%E5%90%AB%E7%BB%8F/43.md#166)(大正藏一，六九八页。)尊上经(大正藏一，八八六页。)

*本经乃栴檀天子来比丘卢夷强耆之许问一夜贤者之说，彼不知，天子亦唯知偈而已。此比丘请佛解释，佛为之详说。*

如是我闻。

一时，世尊住舍卫城只陀林给孤独园。其时，卢夷强耆住释迦族之迦毗罗城尼拘律树园。时有容色殊胜之旃达罗天子，夜将明时，明照全尼拘律树园，而至彼尊者卢夷强者之处。至已，立于一面。立于一面之旃达罗天子，如是言尊者卢夷强耆曰：“比丘!汝受持一夜贤者之总说及分别耶?”

尊者曰：“友!我不受持一夜贤者之总说及分别。然者，汝受持一夜贤者之总说与分别耶?”

天子言：“比丘!我亦不受持一夜贤者之总说及分别。比丘!然者，汝受持一夜贤者之偈耶?”

尊者曰：“友!我不受持一夜贤者之偈。友!然者，汝受持一夜贤者之偈耶?”

天子言：“比丘!我受持一夜贤者之偈。”

尊者曰：“友!然者，汝如何受持一夜贤者之偈耶?”

天子言：“比丘！一时，世尊住三十三天之巴利奢陀伽(昼度树)下之盘睹

伽无巴罗尸罗(无垢白石。)于其处，世尊为三十三天之诸天神说一夜贤者之总说与分别。

&nbsp;&nbsp;&nbsp;&nbsp;勿追于过去&nbsp;&nbsp;&nbsp;&nbsp;勿愿于未来

&nbsp;&nbsp;&nbsp;&nbsp;一切过去者&nbsp;&nbsp;&nbsp;&nbsp;彼已皆舍去

&nbsp;&nbsp;&nbsp;&nbsp;未来者未至&nbsp;&nbsp;&nbsp;&nbsp;而彼现在法

&nbsp;&nbsp;&nbsp;&nbsp;处处善观察&nbsp;&nbsp;&nbsp;&nbsp;不摇又不动

&nbsp;&nbsp;&nbsp;&nbsp;了知彼修习&nbsp;&nbsp;&nbsp;&nbsp;唯应今日作

&nbsp;&nbsp;&nbsp;&nbsp;作须诚热心&nbsp;&nbsp;&nbsp;&nbsp;谁知明日死

&nbsp;&nbsp;&nbsp;&nbsp;不遇死大军&nbsp;&nbsp;&nbsp;&nbsp;实谓无是事

&nbsp;&nbsp;&nbsp;&nbsp;热心如是住&nbsp;&nbsp;&nbsp;&nbsp;昼夜不懈怠

&nbsp;&nbsp;&nbsp;&nbsp;此一夜贤者&nbsp;&nbsp;&nbsp;&nbsp;谓静寂默者

比丘!如是，我受持一夜贤者之偈。比丘!汝应学一夜贤者之总说及分别。比丘!汝应受持一夜贤者之总说及分别。比丘!持一夜贤者之总说及分别是梵行之初利益者也。”旃达罗天子如是言已，忽然消失(于其处。)

时，尊者卢夷强耆，其夜将明时，收坐卧具，执衣钵，出游行彼舍卫城。次第游行，至彼舍卫城只陀林给孤独园之世尊处。至已，敬礼世尊，坐于一面。坐于一面之尊者卢夷强耆如是白世尊言：“世尊!一时，我住释迦族之迦毗罗城思拘律树园。世尊!时，有容色殊胜一天子，夜将明时，明照全尼拘律树园而来。来已，立于一面。世尊!立于一面之彼天子，如是言我曰：“比丘!汝受持一夜贤者之总说及分别耶?”世尊!如是言已，我对彼天子如是曰：“友!我不受持一夜贤者之总说及分别。友!然者，汝……梵行之初(利益)者也。”世尊!彼天子如是言。斯言已忽消失之。善哉!世尊!请世尊为我说一夜贤者之总说及分别。”

世尊曰:“然者，比丘!汝知彼天子耶?”比丘言：“世尊!我不知彼天子。”

世尊曰:“比丘!彼名为旃达罗天子也。旃达罗言：比丘!义解、作意、集中一切之心，以倾耳闻法。故，比丘!汝亦谛听，善作意之，我当说之。”尊者卢夷强耆答世尊言：“如是，世尊。”世尊如是曰：

&nbsp;&nbsp;&nbsp;&nbsp;勿追于过去&nbsp;&nbsp;&nbsp;&nbsp;勿愿于未来

……参照前偈……

&nbsp;&nbsp;&nbsp;&nbsp;此一夜贤者&nbsp;&nbsp;&nbsp;&nbsp;谓静寂默者。

然者，比丘!如何为追过去：“于过去之时，有如是色。”于其处随起喜悦。“于过去之时，有如是受。”……乃至……“有如是想。……乃至……“有如是行。”……乃至……“有如是识。”于其处随起喜悦。如是，比丘!为迫于过去也。

然者，比丘!如何为不追过去：“过去之时，有如是色。”……为不追过去也。

然者，比丘!如何为愿未来……参照前第百三十经，如是，比丘!于现在之诸法不摇动也。

&nbsp;&nbsp;&nbsp;&nbsp;勿追于过去&nbsp;&nbsp;&nbsp;&nbsp;勿愿于未来

……乃至……

&nbsp;&nbsp;&nbsp;&nbsp;此一夜贤者&nbsp;&nbsp;&nbsp;&nbsp;谓静寂默者

世尊如是说已。欢喜之尊者卢夷强者随喜世尊之所说。
